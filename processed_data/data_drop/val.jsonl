{"instruction": "写一首关于自然、秋景、水、鸟、远思的五言唐诗", "output": "荡漾空沙际，虚明入远天。秋光照不极，鸟影去无边。势引长云断，波轻片雪连。汀洲杳难到，万古覆苍烟。"}
{"instruction": "写一首关于感旧、友情、人物的七言绝句", "output": "莫怪相逢无笑语，感今思旧戟门前。张家伯仲偏相似，每见清扬一惘然。"}
{"instruction": "写一首关于帝王、温泉、乐府、冬日、感恩、颂圣的五言唐诗", "output": "周狩闻岐礼，秦都辨雍名。献禽天子孝，存老圣皇情。温润宜冬幸，游畋乐岁成。汤云出水殿，暖气入山营。坎意无私洁，干心称物平。帝歌流乐府，溪谷也增荣。"}
{"instruction": "写一首关于思乡、月亮、送别、乐府、近代曲辞的五言唐诗", "output": "归去来，归期不可违。相见故明月，浮云共我归。"}
{"instruction": "写一首关于乐府、写人、花、写花、近代曲辞的七言唐诗", "output": "名花倾国两相欢，常得君王带笑看。解得春风无限恨，沈香亭北倚阑干。"}
{"instruction": "写一首关于怀古、哲理、山水、友情、人生感慨的五言古诗", "output": "隆古日以远，举世丧其淳。慷慨怀黄虞，化理何由臻。步出城西门，裴回见河滨。当其侧陋时，河水清且潾。沧桑一以变，莽然翳荆榛。至化无苦窳，宇宙将陶甄。太息感悲泉，人往迹未湮。瑟瑟寒原暮，冷风吹衣巾。顾我谫劣质，希圣杳无因。且尽登临意，斗酒欢相亲。"}
{"instruction": "写一首关于送别、友情、思乡、山水、隐逸的五言唐诗", "output": "黄叶落不尽，苍苔随雨生。当轩置尊酒，送客归江城。竹里闻机杼，舟中见弟兄。岳阳贤太守，应为改乡名。"}
{"instruction": "写一首关于怀古、咏史、竹、西风、抒怀的七言唐诗", "output": "裴相亭成未退身，空烦舞袖与歌尘。至今亭下萧萧竹，似对西风怨主人。（见乾隆二十四年刊萧应植纂《济源县志》卷十六。）。"}
{"instruction": "写一首关于哲理、抒怀、寓人、物性、蝉、鹏的五言古诗", "output": "炎炎者烈火，营营者小蝇。火不热贞玉，蝇不点清冰。此苟无所受，彼莫能相仍。乃知物性中，各有能不能。古称怨恨死，则人有所惩。惩淫或应可，在道未为弘。譬如蜩鷃徒，啾啾啅龙鹏。宜当委之去，寥廓高飞腾。岂能泥尘下，区区酬怨憎。胡为坐自苦，吞悲仍抚膺。"}
{"instruction": "写一首关于怀古、伤春、女子、寓人、生活、写鸟的七言唐诗", "output": "彩楼歌馆正融融，一骑星飞锦帐空。老尽名花春不管，年年啼鸟怨东风。"}
{"instruction": "写一首关于春天、柳树、惜春、离愁的七言唐诗", "output": "灞岸江头腊雪消，东风偷软入纤条。春来不忍登楼望，万架金丝著地娇。"}
{"instruction": "写一首关于送别、隐逸、山水、思归的五言唐诗", "output": "分与仙山背，多年负翠微。无因随鹿去，只是送人归。顶木晴摩日，根岚晓润衣。会于猨鸟外，相对掩高扉。"}
{"instruction": "写一首关于思友、隐逸、秋景、寻访、落叶的五言唐诗", "output": "今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。"}
{"instruction": "写一首关于隐逸、友情、思怀、山中生活、植物、鸟兽的五言唐诗", "output": "松竹去名岳，衡茅思旧居。山君水上印，天女月中书。旧秩芸香在，空匳药气余。褐衣宽易揽，白发少难梳。病柳伤摧折，残花惜扫除。忆巢同倦鸟，避网甚跳鱼。阮巷惭交绝，商嵓愧迹疎。与君非宦侣，何日共樵渔。"}
{"instruction": "写一首关于乐府、近代曲辞、音乐、表演、仙女的七言唐诗", "output": "百戏罢，五音清，解红一曲新教成。两个瑶池小仙子，此时夺却柘枝名。"}
{"instruction": "写一首关于边塞、思乡、乐府、近代曲辞、琴曲歌辞的七言唐诗", "output": "去时只觉天苍苍，归日始知胡地长。重阴白日落何处？秋鴈所向应南方。平沙四顾自迷惑，远近悠悠随鴈行。征途未尽马蹄尽，不见行人边草黄。"}
{"instruction": "写一首关于送别、人生、时光、乐府、近代曲辞的七言唐诗", "output": "送行人，歌一曲，何者为泥何者玉？年华已向秋草里，春梦犹传故山绿。"}
{"instruction": "写一首关于病中、感怀、自然、植物、友情的七言唐诗", "output": "瘿床闲卧昼迢迢，唯把真如慰寂寥。南国不须收薏苡，百年终竟是芭蕉。药前美禄应难断，枕上芳辰岂易销。看取病来多少日，早梅零落玉华焦。"}
{"instruction": "写一首关于离忧、人生、饮酒、抒怀的五言绝句", "output": "人生都几日，一半是离忧。但有尊中物，从他万事休。"}
{"instruction": "写一首关于送别、科举、山水、友情的五言唐诗", "output": "秀才何翩翩，王许回也贤。暂别庐江守，将游京兆天。秋山宜落日，秀水出寒烟。欲折一枝桂，还来雁沼前。"}
{"instruction": "写一首关于乐府、近代曲辞、音乐、仙人、听觉意象的七言唐诗", "output": "中管五弦初半曲，遥教合上隔帘听。一声声向天头落，效得仙人夜唱经。"}
{"instruction": "写一首关于愚人、生活、哲理、讽刺的五言古诗", "output": "愚人痴涳涳，锥刺不转动。身着好衣裳，有钱不解用。贮积留妻儿，死得纸钱送。好去更莫来，门前有桃棒。"}
{"instruction": "写一首关于讽刺、人物、月亮、山、生活、女子的七言唐诗", "output": "黄昏不语不知行，鼻似烟窗耳似铛。独把象牙梳插鬓，昆仑山上月初明。"}
{"instruction": "写一首关于神话、幻想、花卉、美人、仙境的七言唐诗", "output": "瑶池来宴老金家，醉倒风流萼绿华。白玉断笄金晕顶，幻成痴绝女儿花。。"}
{"instruction": "写一首关于离别、兄弟情、思乡、伤别、人生感怀的五言唐诗", "output": "同气有三人，分飞在此晨。西驰巴岭徼，东去洛阳滨。强饮离前酒，终伤别后神。谁怜散花蕚，独赴日南春。"}
{"instruction": "写一首关于咏物、友情、蔷薇花、僧院、自然意象的七言唐诗", "output": "忍委芳心此地开，似霞颜色苦低回。风惊少女偷香去，雨认巫娥觅伴来。今日独怜僧院种，旧山曾映钓矶栽。三清上客知惆怅，劝我春醪一两杯。"}
{"instruction": "写一首关于隐逸、送别、山水、田园、生活、云的七言唐诗", "output": "山色湖光并在东，扁舟归去有樵风。莫道野人无外事，开田凿井白云中。"}
{"instruction": "写一首关于历史、寓理、人物、哲理、抒怀的七言唐诗", "output": "童稚逢蛇叹不祥，虑悲来者为埋藏。是知阳报由阴施，天爵昭然契日彰。"}
{"instruction": "写一首关于咏物、马、才学、抒怀、寓人、科举的五言律诗", "output": "马知因圣出，才本自天生。驵骏何烦隐，权奇愿尽呈。电从双眼落，云向四蹄轻。过去王良喜，嘶来伯乐惊。绝尘惭逸步，曳练议能名。唯待金鞭下，春风紫陌情。"}
{"instruction": "写一首关于生活、贫苦、哲理、隐逸的五言古诗", "output": "市中有樵山，此舍朝无烟。井底有甘泉，釜中乃空然。我要见白日，雪来塞青天。坐闻西床琴，冻折两三弦。饥莫诣他门，古人有拙言。"}
{"instruction": "写一首关于哲理、抒怀、人生、君子的五言古诗", "output": "君子法天运，四时可前知。小人惟所遇，寒暑不可期。利害有常势，取舍无定姿。焉能使我心，皎皎远忧疑。"}
{"instruction": "写一首关于战乱、民生、送别、乐府、近代曲辞的五言古诗", "output": "暮投石壕邨，有吏夜捉人。老翁逾墙走，老妇出门看。吏呼一何怒，妇啼一何苦。听妇前致词，三男邺城戍。一男附书致，二男新战死。存者且偷生，死者长已矣。室中更无人，惟有乳下孙。有孙母未去，出入无完帬。老妪力虽衰，请从吏夜归。急应河阳役，犹得备晨炊。夜久语声绝，如闻泣幽咽。天明登前途，独与老翁别。"}
{"instruction": "写一首关于思乡、送别、仕途、山水、情感的七言唐诗", "output": "三年何处泪汍澜，白帝城边晓角残。非是无心恋巫峡，自缘□臂到长安。黔江水暖还曾饮，楚岫云深不识寒。大抵莫教闻雨后，此时肠断不应难。"}
{"instruction": "写一首关于羁旅、友情、思乡、行旅的五言唐诗", "output": "昔时闻远路，谓是等闲行。及到求人地，始知为客情。事将公道背，尘遶马蹄生。傥使长如此，便堪休去程。"}
{"instruction": "写一首关于闲居、养生、节俭、生活、道家思想的五言唐诗", "output": "醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。"}
{"instruction": "写一首关于游仙、咏物、树、花、戏蝶、游蜂的五言唐诗", "output": "暂游双树下，遥见两枝芳。向日俱翻影，迎风竝散香。戏蝶扶丹萼，游蜂入紫房。人今总摘取，各著一边箱。"}
{"instruction": "写一首关于踏青、饮酒、女子、春天、乐府、近代曲辞的七言唐诗", "output": "两岸山花似雪开，家家春酒满银杯。昭君坊中多女伴，永安宫外踏青来。"}
{"instruction": "写一首关于佛理、禅意、寄赠、生活、寺院的七言唐诗", "output": "白石莲花谁所共，六时长捧佛前灯。空庭苔藓饶霜露，时梦西山老病僧。大海龙宫无限地，诸天雁塔几多层。漫夸鹙子真罗汉，不会牛车是上乘。"}
{"instruction": "写一首关于宴饮、春天、友情、人生感慨、乐府、近代曲辞的七言唐诗", "output": "新春蘂绽訾家洲，信是南方最胜游。酒满百分殊不怕，人添一岁更堪愁。莺声暗逐歌声艳，花态还随舞态羞。莫惜今朝同酩酊，任他龟鹤与蜉蝣。"}
{"instruction": "写一首关于咏物、感怀、莲花、残荷、高风冷烟的七言唐诗", "output": "不耐高风怕冷烟，瘦红欹委倒青莲。无人解把无尘袖，盛取残香尽日怜。"}
{"instruction": "写一首关于茶、隐逸、自然、生活、寺院的七言古诗", "output": "山僧后檐茶数丛，春来映竹抽新茸。宛然为客振衣起，自傍芳丛摘鹰觜。斯须炒成满室香，便酌砌下金沙水。骤雨松声入鼎来，白云满盌花俳徊。悠扬喷鼻宿酲散，清峭彻骨烦襟开。阳崖阴岭各殊气，未若竹下莓苔地。炎帝虽尝未解煎，桐君有箓那知味。新芽连拳半未舒，自摘至煎俄顷余。木兰沾露香微似，瑶草临波色不如。僧言灵味宜幽寂，采采翘英为嘉客。不辞缄封寄郡斋，甎井铜炉损标格。何况蒙山顾渚春，白泥赤印走风尘。欲知花乳清泠味，须是眠云跂石人。"}
{"instruction": "写一首关于禅意、隐居、自然、夜景、哲理的五言唐诗", "output": "禅房无外物，清话此宵同。林彩水烟里，涧声[山]月中。橡霜诸壑霁，杉火一炉空。拥褐寒更彻，心知觉路通。"}
{"instruction": "写一首关于友情、抒怀、嗜酒、人物的七言唐诗", "output": "平生嗜酒颠狂甚，不许诸公占丈夫。唯爱刘君一片胆，近来还敢似人无。"}
{"instruction": "写一首关于宫廷、宴饮、舞蹈、宫怨、乐府的七言唐诗", "output": "山楼彩凤栖寒月，宴殿金麟吐御香。蜀锦地衣呈队舞，教头先出拜君王。"}
{"instruction": "写一首关于怀人、音乐、竹、隐逸、哲理的五言绝句", "output": "尚有竹间路，永无綦下尘。一闻流水曲，重忆餐霞人。"}
{"instruction": "写一首关于秋思、登高、归隐、时光流逝、写景的五言律诗", "output": "城高不可下，永日一登临。曲槛凉飙急，空楼返照深。苇花迷夕棹，梧叶散秋砧。谩作归田赋，蹉跎岁欲阴。"}
{"instruction": "写一首关于咏史、怀古、文学品评、哲理、抒怀的五言古诗", "output": "相公乃天盖，人文佐生成。立程正颓靡，绎思何纵横。春杼弄缃绮，阳林敷玉英。飘然飞动姿，邈矣高简情。后辈惊失步，前修敢争衡。始欣耳目远，再使机虑清。体正力已全，理精识何妙。昔年歌阳春，徒推郢中调。今朝听鸾凤，岂独羡门啸。帝命镇雄州，待济寄上流。才兼荆衡秀，气助潇湘秋。逸荡子山匹，经奇文畅俦。沈吟未终卷，变态纷难数。曜耳代明珰，袭衣同芳杜。愔愔闻玉磬，寤寐在灵府。"}
{"instruction": "写一首关于隐逸、自然、哲理、佛教意象的五言古诗", "output": "松月冷飕飕，片片云霞起。匼匝几重山，纵目千万里。谿潭水澄澄，彻底镜相似。可贵灵台物，七宝莫能比。"}
{"instruction": "写一首关于仕途、失意、抒怀、乐府、行路难、哲理的七言唐诗", "output": "大道如青天，我独不得出。羞逐长安社中儿，赤鸡白狗赌梨栗。弹劒作歌奏苦声，曳裾王门不称情。淮阴市井笑韩信，汉朝公卿忌贾生。君不见昔时燕家重郭隗，拥篲折腰无嫌猜。剧辛乐毅感恩分，输肝剖胆效英才。昭王白骨萦蔓草，谁人更扫黄金台。行路难，归去来。"}
{"instruction": "写一首关于狩猎、民生、哲理、自然、天地的七言唐诗", "output": "猎师纷纷走榛莽，女亦相随把弓矢。南北东西尽杀心，断烧残云在围里。鹘拂荒田兔成血，竿打黄茅雉惊起。伤嗟个辈亦是人，一生将此关身己。我闻天地之大德曰生，又闻万事皆天意。何遣此人又如此，犹更愿天公一丈雪，深山麋鹿尽冻死。"}
{"instruction": "写一首关于羁旅、思乡、秋夜、水路行旅、自然景象的五言唐诗", "output": "露白草犹青，淮舟倚岸停。风帆几处客，天地两河星。树静禽眠草，沙寒鹿过汀。明朝谁结伴，直去泛沧溟。"}
{"instruction": "写一首关于怀才不遇、音乐、器物、哲理的五言唐诗", "output": "世人无正心，虫网匣中琴。何以经时废，非为娱耳音。独令高韵在，谁感隙尘深。应是南风曲，声声不合今。"}
{"instruction": "写一首关于自然、水、月、星、哲理、抒怀的五言唐诗", "output": "闲寻欹岸步，因向曲池看。透底何澄彻，回流乍屈盘。稍随高树古，迥与远天寒。月入镜华转，星临珠影攒。纤鳞时蔽石，转吹或生澜。愿假涓微效，来濡拙笔端。"}
{"instruction": "写一首关于军事、练兵、帝王、将领、太平盛世的七言唐诗", "output": "陇水声秋塞草闲，霍将军暂入长安。太平天子怜才略，曾请陈兵尽日看。"}
{"instruction": "写一首关于闲适、隐逸、山水、禅意、友情的五言唐诗", "output": "萧洒伊嵩下，优游黄绮间。未曾一日闷，已得六年闲。鱼鸟为徒侣，烟霞是往还。伴僧禅闭目，迎客笑开颜。兴发宵游寺，慵时昼掩关。夜来风月好，悔不宿香山。"}
{"instruction": "写一首关于送别、和亲、边塞、政治、乐府、近代曲辞的七言唐诗", "output": "塞上如今无战尘，汉家公主出和亲。邑司犹属宗卿寺，册号还同虏帐人。九姓旗旛先引路，一生衣服尽随身。毡城南望无回日，空见沙蓬水柳春。"}
{"instruction": "写一首关于爱情、乐府、江南风光、送别、近代曲辞的七言唐诗", "output": "长乐花枝雨点销，江城日暮好相邀。春楼不闭葳蕤锁，绿水回连宛转桥。"}
{"instruction": "写一首关于送别、友情、山水、咏史、苏州、太守的七言唐诗", "output": "州城全是故吴宫，香径难寻古藓中。云水计程千里远，轩车送别九衢空。鹤声高下听无尽，潮色朝昏望不同。太守吟诗人自理，小斋闲卧白苹风。"}
{"instruction": "写一首关于离别、思乡、写景、寓情于景的唐诗", "output": "焰随红日去，烟逐暮云飞。绿鬓随波散，红颜逐浪无。因何逢伍相，应是想秋胡。举袖露条脱，招我饭胡麻。"}
{"instruction": "写一首关于行旅、山水、生活、滑稽的七言唐诗", "output": "雨里下山蹋榆皮，莓苔石桥步难移。芜荑酱醋吃煮葵，缝靴蜡线油涂锥。急逢龙背须且骑。"}
{"instruction": "写一首关于隐逸、自然、秋景、采药、夜雨的五言唐诗", "output": "寺隔残潮去，采药过泉声。林塘秋半宿，风雨夜深来。"}
{"instruction": "写一首关于友情、坚贞、植物、抒怀的五言唐诗", "output": "心贞如玉性，志洁若金为。托曾同心叶，因附合欢枝。"}
{"instruction": "写一首关于友情、思乡、仕途、离别、山水的七言唐诗", "output": "贾生三载在长沙，故友相思道路赊。已分终年甘寂寞，岂知今日还京华。麟符上相恩偏厚，隋苑留欢日欲斜。明旦江头倍惆怅，远山芳草映残霞。"}
{"instruction": "写一首关于生活、哲理、讽喻、植物的五言唐诗", "output": "求利有何限，将松入市来。直饶人买去，也向柳边栽。细叶犹粘雪，孤根尚惹苔。知君用心错，举世重花开。"}
{"instruction": "写一首关于政理、刑罚、仁政、哲理、颂德的五言唐诗", "output": "帝图光往册，上德表鸿名。道冠二仪始，风高三代英。乐和知化洽，讼息表刑清。罚轻犹在念，忽喜尚留情。明慎全无枉，哀矜在好生。五疵过亦察，二辟理弥精。幪巾示廉耻，嘉石务详平。每削繁苛性，常深恻隐诚。政宽思济猛，疑罪必从轻。于张惩不滥，陈郭宪无倾。刑措谅斯在，欢然仰颂声。"}
{"instruction": "写一首关于闲居、隐逸、山水、田园、生活、植物的五言唐诗", "output": "囊非扑满器，门更绝人过。土井连冈冷，风帘迸叶多。村童顽似铁，山菜硬如莎。唯有前山色，窗中无奈何。"}
{"instruction": "写一首关于送别、友情、山水、月色、诗家生活的五言唐诗", "output": "松滋闻古县，明府是诗家。静理余无事，[攲]眠尽落花。江光摇夕照，柳影带残霞。君去应相与，乘船泛月华。"}
{"instruction": "写一首关于哲理、情感、警示、人生、情爱、利剑的五言古诗", "output": "利剑不可近，美人不可亲。利剑近伤手，美人近伤身。道险不在广，十步能摧轮。情爱不在多，一夕能伤神。"}
{"instruction": "写一首关于咏物、植物、道观、秋风、女子的七言唐诗", "output": "此花莫遣俗人看，新染鹅黄色未干。好逐秋风上天去，紫阳宫女要头冠。"}
{"instruction": "写一首关于送别、友情、仕途、羁旅、感怀的五言唐诗", "output": "驿骑朝天去，江城睠阙深。夜珠先去握，芳桂乍辞阴。泽国三千里，羁孤万感心。自嗟文废久，此曲为卢谌。"}
{"instruction": "写一首关于怀古、行旅、乐府、近代曲辞的五言唐诗", "output": "楚岸云空合，楚城人不来。只今谁善舞，莫恨发阳台。"}
{"instruction": "写一首关于送别、思乡、战争、友情、蒹葭、杨柳的七言唐诗", "output": "江臯尽日唯烟水，君向白田何日归。楚地蒹葭连海逈，隋朝杨柳映堤稀。津楼故市无行客，山馆荒城闭落晖。若问行人与征战，使君双泪定沾衣。"}
{"instruction": "写一首关于禅意、隐逸、自然、佛教、夜景的五言唐诗", "output": "一夕雨沈沈，哀猨万木阴。天龙来护法，长老密看心。鱼梵空山静，纱灯古殿深。无生久已学，白发浪相侵。"}
{"instruction": "写一首关于边塞、思乡、送别、生活、植物、水的唐诗", "output": "单于不向南牧马，席萁遍满天山下却公不易胜，莫著外家欺。锦江诗弟子，时寄五花牋。花烧落第眼，雨破到家程。一朝金凤庭前下，当是虚皇诏沈曦。宣城四面水茫茫，草盖江城竹夹墙。"}
{"instruction": "写一首关于昭君出塞、宫怨、乐府、近代曲辞、抒怀、女性命运的七言唐诗", "output": "明妃风貌最娉婷，合在椒房应四星。只得当年备宫掖，何曾专夜奉帏屏。见疎从道迷图画，知屈那教配虏廷。自是君恩薄如纸，不须一向恨丹青。"}
{"instruction": "写一首关于哲理、寓人、生命、自然、植物、虫的五言古诗", "output": "婆娑园中树，根株大合围。蠢尔树间虫，形质一何微。孰谓虫之微，虫蠹已无期。孰谓树之大，花叶有衰时。花衰夏未实，叶病秋先萎。树心半为土，观者安得知。借问虫何在，在身不在枝。借问虫何食，食心不食皮。岂无啄木鸟，觜长将何为。"}
{"instruction": "写一首关于官场生活、夜晚值班、星月、思虑、五言律诗的五言律诗", "output": "花隐掖垣暮，啾啾栖鸟过。星临万户动，月傍九霄多。不寝听金钥，因风想玉珂。明朝有封事，数问夜如何。"}
{"instruction": "写一首关于喜鹊、弃膻、讽喻、哲理、写鸟的五言古诗", "output": "弃膻在庭际，双鹊来摇尾。欲啄怕人惊，喜语晴光里。何况佞幸人，微禽解如此。"}
{"instruction": "写一首关于爱情、惆怅、月亮、花、感伤的七言唐诗", "output": "依依脉脉两如何，细以轻丝渺似波。月不长圆花易落，一生惆怅为伊多。"}
{"instruction": "写一首关于应制、山水、宴会、春天、帝王的五言律诗", "output": "水殿临丹籞，山楼绕翠微。昔游人托乘，今幸帝垂衣。涧筿缘峰合，岩花逗浦飞。朝来江曲地，无处不光辉。"}
{"instruction": "写一首关于音乐、友情、抒怀、星夜、松风、琴音的五言唐诗", "output": "朝草天子奏，夜语思忧琴。因声含香气，其韵流水音。仙乐朱凤意，灵芝紫鸾心。翻然远求友，岂独双归林。松吹暑中冷，星花池上深。倘俾有声乐，请以丝和金。"}
{"instruction": "写一首关于隐逸、风俗、哲理、乐府、近代曲辞的五言唐诗", "output": "东南三千里，沅湘为太湖。湖上山谷深，有人多似愚。婴孩寄树颠，就水捕鷠鲈。所欢同鸟兽，身意复何拘。吾行遍九州，此风皆已无。吁嗟圣贤教，不觉久踌蹰。"}
{"instruction": "写一首关于咏史、怀古、宫井、美人、抒怀的七言唐诗", "output": "景阳宫井剩堪悲，不尽龙鸾誓死期。肠断吴王宫外水，浊泥犹得葬西施。"}
{"instruction": "写一首关于友情、节令、战乱、人生感怀、菊花的五言唐诗", "output": "楚后萍台下，相逢九日时。干戈人事地，荒废菊花篱。我已多衰病，君犹尽黑髭。皇天安罪得，解语便吟诗。"}
{"instruction": "写一首关于哲理、人生、自然、浪淘沙、乐府、近代曲辞的七言唐诗", "output": "一泊沙来一泊去，一重浪灭一重生。相搅相淘无歇日，会交山海一时平。"}
{"instruction": "写一首关于除夜、思乡、节令、感时、生活、乐府的七言唐诗", "output": "千门庭燎照楼台，总为年光急急催。半夜腊因风卷去，五更春被角吹来。宁无好鸟思花发，应有游鱼待冻开。不是多歧渐平稳，谁能呼酒祝昭回。"}
{"instruction": "写一首关于泛舟、春景、桃花、月亮、风流雅兴的七言唐诗", "output": "水作青龙盘石堤，桃花夹岸鲁门西。若教月下乘舟去，何啻风流到剡溪。"}
{"instruction": "写一首关于七夕、爱情、离别、星月、乐府、近代曲辞的五言唐诗", "output": "牛闺临浅汉，鸾驷涉秋河。两怀萦别绪，一宿庆停梭。星模铅里靥，月写黛中蛾。奈许今宵度，长婴离恨多。"}
{"instruction": "写一首关于登高、月夜、寻僧、醉酒、禅意的七言唐诗", "output": "插鬓茱萸来未尽，共随明月下沙堆。高缁寂寂不相问，醉客无端入定来。"}
{"instruction": "写一首关于友情、感怀、人生、仕隐、忧国的五言律诗", "output": "卫侯不易得，余病汝知之。雅量涵高远，清襟照等夷。平生感意气，少小爱文辞。河海由来合，风云若有期。形容劳宇宙，质朴谢轩墀。自古幽人泣，留年壮士悲。水烟通径草，秋露接园葵。入邑豺狼鬬，伤弓鸟雀饥。白头供宴语，乌几伴栖迟。交态遭轻薄，今朝豁所思。"}
{"instruction": "写一首关于女子、神仙、月亮、抒怀、生活、道家的七言唐诗", "output": "缥缈吾家一女仙，冰容虽小不知年。有时频夜看明月，心在嫦娥几案边。"}
{"instruction": "写一首关于离别、宠物、亲情、寓人、生活、犬的七言唐诗", "output": "驯扰朱门四五年，毛香足净主人怜。无端咬著亲情客，不得红丝毯上眠。"}
{"instruction": "写一首关于哲理、佛教、人生、无生的五言唐诗", "output": "凡夫龢著事，不免三界轮。与说无生理，闭耳佯不闻。"}
{"instruction": "写一首关于羁旅、思乡、山水、夜景、植物的五言唐诗", "output": "尘迹入门尽，悄然江海心。水声巫峡远，山色洞庭深。风桂落寒子，岚烟凝夕阴。前轩鹤归处，萝月思沈沈。"}
{"instruction": "写一首关于友情、寄赠、山水、官场生活的五言唐诗", "output": "泰华当公署，为官兴可知。砚和青霭冻，帘对白云垂。峻掌光浮日，危莲影入池。料于三考内，应惜德音移。"}
{"instruction": "写一首关于守岁、节日、人生感悟、饮酒、家庭团聚的五言律诗", "output": "守岁阿戎家，椒盘已颂花。盍簪喧枥马，列炬散林鸦。四十明朝过，飞腾暮景斜。谁能更拘束，烂醉是生涯。"}
{"instruction": "写一首关于隐逸、友情、山水、抒怀的五言唐诗", "output": "暂与云林别，忽陪鸳鹭翔。看山不得去，知尔独相望。"}
{"instruction": "写一首关于隐逸、田园、生活、哲理、抒怀、鹿门山、白云的五言古诗", "output": "庞公南郡人，家在襄阳里。何处偏来往，襄阳东陂是。誓将业田种，终得保妻子。何言二千石，乃欲劝吾仕。鹳鹊巢茂林，鼋鼍穴深水。万物从所欲，吾心亦如此。不见鹿门山，朝朝白云起。采药复采樵，优游终暮齿。"}
{"instruction": "写一首关于思念、隐逸、友情、山水、秋思的七言唐诗", "output": "白云峰下古溪头，曾与提壶烂熳游。登阁共看彭蠡水，围炉相忆杜陵秋。棋玄不厌通高品，句妙多容隔岁酬。别后相思时一望，暮山空碧水空流。"}
{"instruction": "写一首关于怀旧、咏史、哲理、宫殿、植物的五言唐诗", "output": "金舆巡白水，玉辇驻新丰。纽落藤披架，花残菊破丛。叶铺荒草蔓，流竭半池空。纫珮兰凋径，舒圭叶翦桐。昔地一蕃内，今宅九围中。架海波澄镜，韬戈器反农。八表文同轨，无劳歌大风。"}
{"instruction": "写一首关于友情、思乡、感怀、隐逸、燕子、蛩的五言唐诗", "output": "多病仍疎拙，唯君与我同。帝乡年共老，江徼业俱空。燕冷辞华屋，蛩凉恨晓丛。白云高几许，全属采芝翁。"}
{"instruction": "写一首关于怀古、历史、山川、哲理、抒怀的七言唐诗", "output": "城边人倚夕阳楼，城上云凝万古愁。山色不知秦苑废，水声空傍汉宫流。李斯不向仓中悟，徐福应无物外游。莫怪楚吟偏断骨，野烟踪迹似东周。"}
{"instruction": "写一首关于思乡、月亮、笛声、夜晚、乐府、近代曲辞的七言唐诗", "output": "银河漾漾月晖晖，楼碍星边织女机。横玉叫云天似水，满空霜逐一声飞。"}
{"instruction": "写一首关于哀悼、公主、宫廷、生死、乐府、近代曲辞的五言唐诗", "output": "汤沐成陈迹，山林遂寂寥。鹊飞应织素，凤起独吹箫。玉殿中参罢，云𫐌上汉遥。皇情非不极，空辍未央朝。"}
{"instruction": "写一首关于咏物、感恩、励志、生活、昆虫的五言古诗", "output": "卉草诚幽贱，枯朽绝因依。忽逢借羽翼，不觉生光辉。直念恩华重，长嗟报効微。方思助日月，为许愿曾飞。"}
{"instruction": "写一首关于隐逸、友情、战乱、寻访、道士、山林的五言唐诗", "output": "淮海兵荒日，分飞直至今。知担诸子出，却入四明深。衣必编仙草，僧应共栗林。秋风溪上路，应得一相寻。"}
{"instruction": "写一首关于仕途、贺事、友情、官场生活的七言唐诗", "output": "九天雨露传青诏，八舍郎官换绿衣。初佩银鱼随仗入，宜乘白马退朝归。雕盘贺喜开瑶席，彩笔题诗出锁闱。闻道水曹偏得意，霞朝雾夕有光辉。"}
{"instruction": "写一首关于友情、隐逸、生活、赠别、抒怀的七言唐诗", "output": "因钓鲈鱼住淛河，挂帆千里亦相过。茅簷夜醉平阶月，兰棹春归拍岸波。湖日似阴鼍鼓响，海云才起蜃楼多。明时又作闲居赋，谁荐东门策四科。"}
{"instruction": "写一首关于隐逸、佛禅、山水、建筑的七言唐诗", "output": "常寂常居常寂里，年年月月是空空。堦前未放岩根断，屋下长教海眼通。本为入来寻佛窟，不期行处踏龙宫。他时忆著堪图画，一朵云山二水中。"}
{"instruction": "写一首关于闲适、自然、田园、隐逸的五言唐诗", "output": "野步随吾意，那知是与非。稔年时雨足，闰月暮蝉稀。独树依冈老，遥峰出草微。园林自有主，宿鸟且同归。"}
{"instruction": "写一首关于隐逸、修行、人生哲理、生活感悟的五言唐诗", "output": "通道复通玄，名留四海传。交亲一拄杖，活计两空拳。要果逡巡种，思茶逐旋煎。岂知来混世，不久却回天。"}
{"instruction": "写一首关于送别、和亲、边塞、政治、乐府、近代曲辞的五言唐诗", "output": "圣后经纶远，谋臣计划多。受降追汉策，筑馆计戎和。俗化乌孙垒，春生积石河。六龙今出饯，双鹤愿为歌。"}
{"instruction": "写一首关于人生、哲理、社会、平民生活的五言古诗", "output": "列鼎佩金章，泪眼看风枝。却思食藜藿，身作屠沽儿。负米无远近，所希升斗归。为人无贵贱，莫学鸡狗肥。斯言如不忘，别更无光辉。斯言如或忘，即安用人为。"}
{"instruction": "写一首关于怀古、战争、历史、英雄、哲理、抒怀的五言古诗", "output": "秦鹿奔野草，逐之若飞蓬。项王气盖世，紫电明双瞳。呼吸八千人，横行起江东。赤精斩白帝，叱咤入关中。两龙不并跃，五纬与天同。楚灭无英图，汉兴有成功。按劒清八极，归酣歌大风。伊昔临广武，连兵决雌雄。分我一杯羹，太皇乃汝翁。战争有古迹，壁垒颓层穹。猛虎啸洞壑，饥鹰鸣秋空。翔云列晓阵，杀气赫长虹。拨乱属豪圣，俗儒安可通。沈湎呼竖子，狂言非至公。抚掌黄河曲，嗤嗤阮嗣宗。"}
{"instruction": "写一首关于帝王、教化、挽歌、颂德的五言唐诗", "output": "复露雍熙运，澄清教化源。赓歌凝庶绩，羽舞被深恩。纂业光文祖，贻谋属孝孙。恭闻留末命，犹是爱元元。"}
{"instruction": "写一首关于自然、秋景、思乡、抒怀的五言唐诗", "output": "看河水漠沥，望野草苍黄。露停君子树，霜宿女姓姜。"}
{"instruction": "写一首关于边塞、少年英雄、勇武、战争、射猎、匈奴的五言古诗", "output": "长生边城傍，出身事弓马。少年有胆气，独猎阴山下。偶与匈奴逢，曾擒射雕者。名悬壮士籍，请君少相假。"}
{"instruction": "写一首关于送别、寻亲、友情、山水、僧人、兄弟情的五言唐诗", "output": "地上春色生，眼前诗彩明。手携片宝月，言是高僧名。溪转万曲心，水流千里声。飞鸣向谁去，江鸿弟与兄。"}
{"instruction": "写一首关于思乡、佛禅、秋天、友情、生活、月夜的五言唐诗", "output": "百年浑是客，白发总盈颠。佛国三秋别，云台五色连。朝盘香积饭，夜瓮落花泉。遥忆谈玄地，月高人未眠。"}
{"instruction": "写一首关于劝诫、哲理、生活、处世的七言唐诗", "output": "劝君七，万事无过须的实。朝三暮四不为人，此理安身终不吉。"}
{"instruction": "写一首关于山水、隐逸、怀古、思慕、寺庙的五言唐诗", "output": "挂席几千里，名山都未逢。泊舟浔阳郭，始见香炉峰。尝读远公传，永怀尘外踪。东林精舍近，日暮但闻钟。"}
{"instruction": "写一首关于冬夜、虫声、人生、愁思、劝诫、老与少的七言唐诗", "output": "虫声冬思苦于秋，不解愁人闻亦愁。我是老翁听不畏，少年莫听白君头。"}
{"instruction": "写一首关于夏日、雨、隐逸、思友、山寺、麦秋的五言律诗", "output": "才非谷永传，无意谒王侯。小暑金将伏，微凉麦正秋。远山欹枕见，暮雨闭门愁。更忆东林寺，诗家第一流。"}
{"instruction": "写一首关于隐逸、山水、风月、离别、桃源的五言唐诗", "output": "聊从嘉遯所，酌醴共抽簪。以兹山水地，留连风月心。长榆落照尽，高柳暮蝉吟。一返桃源路，别后难追寻。"}
{"instruction": "写一首关于疾病、治疗、生活、医药的五言唐诗", "output": "竹节疗膊疮，骨钻亦难当。若涂先用洗，欲使洗盐汤。"}
{"instruction": "写一首关于酬答、讽刺、文人交往、飞鸟、用典的七言唐诗", "output": "彩翰殊翁金缭绕，一千二百逃飞鸟。尾薪桥下未为痴，暮雨朝云世间少。"}
{"instruction": "写一首关于饮酒、友情、抒怀、生活、乐府的七言唐诗", "output": "酝得秋泉似玉容，比于云液更应浓。思量北海徐刘辈，枉向人间号酒龙。"}
{"instruction": "写一首关于寻仙、隐逸、求道、仙人、西岳的七言唐诗", "output": "至人知姓不知名，闻道黄金骨节轻。世上仙方无觅处，欲来西岳事先生。"}
{"instruction": "写一首关于隐逸、田园生活、友情、离别、春天的五言唐诗", "output": "君心尚栖隐，久欲傍归路。在朝每为言，解印果成趣。晨鸡鸣邻里，群动从所务。农夫行饷田，闺妾起缝素。开轩御衣服，散帙理章句。时吟招隐诗，或制闲居赋。新晴望郊郭，日暎桑榆暮。阴昼小苑城，微明渭川树。揆予宅闾井，幽赏何由屡。道存终不忘，迹异难相遇。此时惜离别，再来芳菲度。"}
{"instruction": "写一首关于山寺、隐逸、秋思、夜景、送别、生活、哲理的五言唐诗", "output": "野寺度残夏，空房欲暮时。夜听猨不睡，秋思客先知。竹迥烟生薄，山高月上迟。又登尘路去，难与老僧期。"}
{"instruction": "写一首关于乐府、怀古、感伤、女子、生死、铜雀台的七言唐诗", "output": "强歌强舞竟难胜，花落花开泪满缯。祗合当年伴君死，免教顦顇望西陵。"}
{"instruction": "写一首关于禅理、修行、隐逸、逍遥、山水的七言唐诗", "output": "大道分明绝点尘，何须长坐始相亲。遇缘傥解无非是，处愦那能有故新。散诞肯齐支遁侣，逍遥曷与慧休邻。或游泉石或阛阓，可谓烟霞物外人。（按：《闽诗录丙集》卷十九录此诗作：「大道分明绝点尘，何须枯坐始相亲。杖藜日涉溪山趣，便是烟霞物外人。」）。"}
{"instruction": "写一首关于生死、墓地、送别、洛阳、北邙、城郊的五言古诗", "output": "洛阳城北山，古今葬冥客。聚骨朽成泥，此山土多白。近来送葬人，亦去闻归声。岂能车轮疾，渐是墓侵城。城中人不绝，哀挽相次行。莫非北邙后，重向洛城生。"}
{"instruction": "写一首关于登高、友情、山水、仕途、隐逸的五言唐诗", "output": "万山青嶂曲，千骑使君游。神女鸣环佩，仙郎接献酬。遍观云梦野，自爱江城楼。何必东南守，空传沈隐侯。"}
{"instruction": "写一首关于清歌、月色、独步、抒怀、女子的七言唐诗", "output": "危冠高袖楚宫妆，独步闲庭逐夜凉。自把玉簪敲砌竹，清歌一曲月如霜。"}
{"instruction": "写一首关于隐逸、贫病、生活、道友、儿童、山居的五言唐诗", "output": "朝朝门不闭，长似在山时。宾客抽书读，儿童斫竹骑。久贫还易老，多病嬾能医。道友应相怪，休官日已迟。"}
{"instruction": "写一首关于怀古、仙道、自然、植物、星月、雨景的七言唐诗", "output": "西岩泉落水容宽，灵物蜿蜒黑处蟠。松叶正秋琴韵响，菱花初晓镜光寒。云开星月浮山殿，雨过风雷遶石坛。仙客不归龙亦去，稻畦长满此池干。"}
{"instruction": "写一首关于隐逸、抒怀、自然、山寺、鸿鹄的五言唐诗", "output": "夕籁鸣寒雨，晴峰出翠屏。风尘吾独愧，鸿鹄下苍冥。"}
{"instruction": "写一首关于祥瑞、朝贡、鸟、哲理、乐府、近代曲辞的五言唐诗", "output": "圣哲符休运，伊臯列上台。覃恩丹徼远，入贡素翚来。北阙欣初见，南枝顾未回。敛容残雪净，矫翼片云开。驯扰将无惧，翻飞幸莫猜。甘从上苑里，饮啄自裴回。"}
{"instruction": "写一首关于送别、友情、仕途、花、山水、乐府、近代曲辞的七言唐诗", "output": "共言愁是酌离杯，况值弦歌枉大才。献赋未为龙化去，除书犹喜凤衔来。花明驿路燕脂暖，山入江亭罨画开。莫把新诗题别处，谢家临水有池台。"}
{"instruction": "写一首关于怀人、思友、人生感慨、山水意象的五言唐诗", "output": "常忆兰陵子，瓌奇皴渴才。思还如我苦，时不为伊来。岳霞猱掷雪，湖月浪翻杯。未闻沾寸禄，此事亦堪哀。"}
{"instruction": "写一首关于友情、秋景、思怀、雨、季节变换的五言唐诗", "output": "夜云起河汉，朝雨洒高林。梧叶先风落，草虫迎湿吟。簟凉扇恩薄，室静琴思深。且喜炎前别，安能怀寸阴。"}
{"instruction": "写一首关于友情、僧人、隐逸、雅道、山水、孤寂的七言唐诗", "output": "灵一心传清塞心，可公吟后础公吟。近来雅道相亲少，惟仰吾师所得深。好句未停无暇日，旧山归老有东林。冷曹孤宦甘寥落，多谢携筇数访寻。"}
{"instruction": "写一首关于乐府、音乐、宴会、写人、近代曲辞的七言唐诗", "output": "切断牙床镂紫金，最宜平稳玉槽深。因逢淑景开佳宴，为出花奴奏雅音。掌底轻璁孤鹊噪，枝头干快乱蝉吟。开元天子曾如此，今日将军好用心。"}
{"instruction": "写一首关于送别、归隐、友情、仙道、历史人物的七言唐诗", "output": "锡鼎升天几万春，裔孙今复出嚣尘。姓名当系上清箓，齿发不知何代人？暂应客星过世主，旋归吴市作遗民。辽东鹤驾忽飞去，挥手无言辞紫宸。（同前）。"}
{"instruction": "写一首关于月亮、思乡、典故、写景的唐诗", "output": "端正月临端正树，韵香人在韵香楼。（端正树，韵香楼，皆明皇故事。同上三一《中秋》）。"}
{"instruction": "写一首关于隐逸、山居、闲适、避世的七言唐诗", "output": "虽有柴门长不关，片云高木共身闲。犹嫌住久人知处，见欲移居更上山。"}
{"instruction": "写一首关于友情、隐逸、山水、赠别、抒怀的五言唐诗", "output": "已尽沧浪兴，还思相楚行。鬓全无旧黑，诗别有新清。暂憇临寒水，时来扣静荆。囊中有灵药，终不献公卿。"}
{"instruction": "写一首关于怀古、战争、英雄、哀悼、边塞的五言唐诗", "output": "嫖姚北伐时，深入强千里。战余落日黄，军败鼓声死。尝闻汉飞将，可夺单于垒。今与山鬼邻，残兵哭辽水。"}
{"instruction": "写一首关于山水、神仙、隐逸、道教、洞天福地的七言唐诗", "output": "千径岚光湿不开，洞中楼阁锁琼瑰。罗山万仞云中起，浮岛一峰天外来。五岳神仙多往复，九霄鸾鹤自徘徊。葛洪旧隐丹炉畔，掩映麻姑锦繍台。"}
{"instruction": "写一首关于友情、迁谪、思乡、泪、水的五言唐诗", "output": "潮水还归海，流人却到吴。相逢问愁苦，泪尽日南珠。"}
{"instruction": "写一首关于友情、隐逸、抒怀、人生哲理的五言唐诗", "output": "野人无本意，散木任天材。分向空山老，何言上苑来。迢遥千里道，依倚九层台。出处宁知命，轮辕岂自媒。更慙张处士，相与别蒿莱。"}
{"instruction": "写一首关于送别、友情、人生感慨、题壁诗的七言唐诗", "output": "折花携酒看龙窝，镂玉长旌俊彦过。他日各为云外客，碧纱笼却又如何。"}
{"instruction": "写一首关于水利工程、民生、自然景观、哲理、抒怀的七言唐诗", "output": "远近利民因智力，周回润物像心源。菰蒲纵感生成惠，鳣鲔那占广大恩。潋滟清辉吞半郭，萦纡别派入遥村。砂泉遶石通山脉，岸木黏萍是浪痕。已见澄来连镜底，兼知极处浸云根。波涛不起时方泰，舟檝徐行日易昏。烟雾未应藏岛屿，凫鹥亦解避旌旛。虽云桃叶歌还醉，却被荷花笑不言。孤鹤必应思凤诏，凡鱼岂合在龙门。能将盛事添元化，一夕机谟万古存。"}
{"instruction": "写一首关于隐逸、山中生活、寻访、道士、猛虎的七言唐诗", "output": "兀兀山行无处归，山中猛虎识椶衣。俗客欲寻应不遇，云溪道士见犹稀。"}
{"instruction": "写一首关于怀古、宫廷、咏史、抒怀、月亮、花的七言唐诗", "output": "月寝花宫得奉君，至今犹媿管夫人。汉家旧是笙歌处，烟草几经秋复春。"}
{"instruction": "写一首关于咏史、怀古、政治、忠臣、奸佞的七言唐诗", "output": "孤儿寡妇忍同欺，辅政刚教篡夺为。矫诏必能疎昉译，直臣诚合重颜仪。"}
{"instruction": "写一首关于友情、隐逸、秋夜、雨夜、饮酒的五言唐诗", "output": "雨里难逢客，闲吟不复眠。虫声秋并起，林色夜相连。爱酒此生里，趋朝未老前。终须携手去，沧海棹鱼船。"}
{"instruction": "写一首关于出行禁忌、生活哲理、杂忌的五言唐诗", "output": "欲出须知此，笼头莫挂垂。虽然无大患，惊惧事防为。"}
{"instruction": "写一首关于田园、隐居、暮色、琴书、山居生活的五言唐诗", "output": "畎亩孤城外，江村乱水中。深山催短景，乔木易高风。鹤下云汀近，鸡栖草屋同。琴书散明烛，长夜始堪终。"}
{"instruction": "写一首关于隐逸、饮酒、音乐、抒怀的七言唐诗", "output": "卖药因循未得还，却因耽酒到人间。有心只恋琵琶坂，无意更登山上山。"}
{"instruction": "写一首关于哲理、道家思想、抒怀、无为的五言唐诗", "output": "何从称上德，舍德德方全。圣者如非圣，贤者不自贤。海宁言我广，神岂谓予玄。伐善功难立，无为化易宣。[道]惟闻邃古，理亦愧先天。欲述犹龙旨，应忘得意筌。"}
{"instruction": "写一首关于友情、送别、抒怀、江山、鸿雁的五言古诗", "output": "飘飖未得意，感激与谁论。昨日遇夫子，仍欣吾道存。江山满词赋，札翰起凉温。吾见风雅作，人知德业尊。惊飙荡万木，秋气屯高原。燕赵何苍茫，鸿雁来翩翻。此时与君别，握手欲无言。"}
{"instruction": "写一首关于宴饮、宫廷生活、应制诗、公主、雨露恩泽的五言唐诗", "output": "紫禁乘宵动，青门访水嬉。贵游鳣序集，仙女凤楼期。合宴簪绅满，承恩雨露滋。北辰还捧日，东馆幸逢时。"}
{"instruction": "写一首关于仕途、送别、友情、植物、哲理的五言古诗", "output": "仲父王佐材，屈身仇香位。一从理京剧，万事皆容易。则知无不可，通变有余地。器宇溟渤宽，文锋镆铘利。憧憧洛阳道，日夕皇华使。二载出江亭，一心奉王事。功成良可录，道在知无愧。天府留香名，铨闱就明试。赋诗皆旧友，攀辙多新吏。彩服辞高堂，青袍拥征骑。此行季春月，时物正鲜媚。官柳阴相连，桃花色如醉。长安想在目，前路遥髣髴。落日看华山，关门逼青翠。行襜稍已隔，结恋无能慰。谁念尊酒间，裴回竹林意。"}
{"instruction": "写一首关于愁思、女子、镜、龙、容颜衰老、乐府、近代曲辞的五言唐诗", "output": "鸾镜无由照，蛾眉岂忍看。不知愁发换，空见隐龙蟠。那惬红颜改，偏伤白日残。今朝窥玉匣，双泪落阑干。"}
{"instruction": "写一首关于羁旅、思乡、哲理、抒怀、江景的五言唐诗", "output": "万里风来地，清江北望楼。云通梁苑路，月带楚城秋。刺字从漫灭，归途尚阻修。前程更烟水，吾道岂淹留。"}
{"instruction": "写一首关于隐逸、相思、禅意、山水、渔隐的五言唐诗", "output": "野癖虽相似，生涯即不同。红霞禅石上，明月钓船中。醉倒芦花白，吟缘蓼岸红。相思何以寄，吾道本空空。"}
{"instruction": "写一首关于思乡、怀人、送别、寓情于景、乐府、近代曲辞的五言唐诗", "output": "凉风吹远念，使我升高台。宁知数片云，不是旧山来。故人天一涯，久客殊未回。鴈来不得书，空寄声哀哀。"}
{"instruction": "写一首关于酬答、友情、咏怀、植物、水乡风光的七言唐诗", "output": "双鱼底事到侬家，扑手新诗片片霞。唱到白苹洲畔曲，芙蓉空老蜀江花。"}
{"instruction": "写一首关于仕途、感恩、忠谠、赞颂、东宫、国风的七言唐诗", "output": "青云直上路初通，已在明君倚注中。欲遣为霖安九有，先令作相赞东宫。自从忠谠承天睠，更用文篇续国风。最是何人感恩德，谢敷星下钓渔翁。"}
{"instruction": "写一首关于送别、离别、春天、山水、酒、夕阳、秦苑、灞陵的七言唐诗", "output": "春桥南望水溶溶，一桁晴山倒碧峰。秦苑落花零露湿，灞陵新酒拨醅浓。青龙夭矫盘双阙，丹凤䙰褷隔九重。万古行人离别地，不堪吟罢夕阳钟。"}
{"instruction": "写一首关于节日、登高、应制、宗教、天文、颂圣的五言唐诗", "output": "季月启重阳，金舆陟宝坊。御旗横日道，仙塔俨云庄。帝跸千官从，干词七曜光。顾慙文墨职，无以颂时康。"}
{"instruction": "写一首关于贫富对比、讽喻、生活、社会现实的五言唐诗", "output": "高高起华堂，区区引流水。粪土金玉珍，犹嫌未奢侈。陋巷满蓬蒿，谁知有颜子。"}
{"instruction": "写一首关于送别、思乡、秋天、江景的五言唐诗", "output": "去骖嘶别路，归櫂隐寒洲。江臯木叶下，应想故城秋。"}
{"instruction": "写一首关于感春、人生感慨、时光、哲理的七言唐诗", "output": "无况青云有恨身，眼前花似梦中春。浮生七十今三十，已是人间半世人。"}
{"instruction": "写一首关于友情、隐居、自然、山水、酬唱的五言唐诗", "output": "蹑屐扣柴关，因成尽日闲。独听黄鸟语，深似白云间。萍沼宽于井，莎城绿当山。前期招我作，此景得吟还。"}
{"instruction": "写一首关于友情、仕途、隐逸、怀才不遇、山水、哲理的五言古诗", "output": "自从别京华，我心乃萧索。十年守章句，万里空寥落。北上登蓟门，茫茫见沙漠。倚劒对风尘，慨然思衞霍。拂衣去燕赵，驱马怅不乐。天长沧洲路，日暮邯郸郭。酒肆或淹留，渔泽屡栖泊。独行备艰难，孰辞千鼎镬。皇情念淳古，时俗何浮薄。理道须任贤，安人在求瘼。故交负奇才，逸气包謇谔。隐轸经济策，纵横建安作。才望忽先鸣，风期无宿诺。飘飖劳州县，迢递限言谑。东驰眇贝丘，西顾弥虢略。淇水徒自深，浮云不堪托。吾谋适可用，天道岂辽廓。不然买山田，一身与耕凿。"}
{"instruction": "写一首关于亲情、喜事、送别、旅途、鸟类意象的七言律诗", "output": "汝迎妻子达荆州，消息真传解我忧。鸿雁影来连峡内，鹡鸰飞急到沙头。峣关险路今虚远，禹凿寒江正稳流。朱绂即当随彩鹢，青春不假报黄牛。"}
{"instruction": "写一首关于友情、离别、思乡、鸟、秋天的七言唐诗", "output": "于越城边枫叶高，楚人书里寄离骚。寒江㶉𫛶思俦侣，岁岁临流刷羽毛。"}
{"instruction": "写一首关于思怀、友情、明月、隐逸、抒怀的五言唐诗", "output": "思怀在云阙，泊素守中林。出处虽殊迹，明月两知心。"}
{"instruction": "写一首关于送别、友情、月亮、夜晚、江景的七言唐诗", "output": "津市停桡送别难，荧荧蜡炬照更阑。东风万叠吹江月，谁伴袁襃宿夜滩。"}
{"instruction": "写一首关于秋天、水、送别、乐府、近代曲辞的五言唐诗", "output": "贝阙寒流彻，玉轮秋浪清。图云锦色净，写月练花明。泛曲鹍弦动，随轩凤辖惊。唯当御沟上，凄断送归情。"}
{"instruction": "写一首关于秋思、月夜、边塞、孤寂、落叶、花的七言唐诗", "output": "疎柳高槐古巷通，月明西照上阳宫。一声边鴈塞门雪，几处远砧河汉风。独榻闲眠移岳影，寒窗幽思度烟空。孤吟此夕惊秋晚，落叶残花树色中。"}
{"instruction": "写一首关于官场、友情、秋日、集贤院、仕途的五言律诗", "output": "秘殿掖垣西，书楼苑树齐。秋烟凝缥帙，晓色上璇题。门接承明近，池连太液低。疎钟文马驻，繁叶彩禽栖。职美纶江綍，荣深组及珪。九霄偏眷顾，三事早提携。对案临青玉，窥书捧紫泥。始欢新遇重，还惜旧游暌。左宦登吴岫，分家渡越溪。赋中频叹𫛳，卜处几听鸡。望阙应多恋，临津不用迷。柏梁思和曲，朝夕候金闺。"}
{"instruction": "写一首关于隐居、闲适、自然、哲理、抒志的五言唐诗", "output": "移家住汉阴，不复问华簪。贳酒宜城近，烧田梦泽深。暮山逢鸟入，寒水见鱼沈。与物皆无累，终年惬本心。"}
{"instruction": "写一首关于隐逸、渔夫、物象、生活、服饰的五言唐诗", "output": "一领蓑正新，著来沙坞中。隔溪遥望见，疑是绿毛翁。襟色裛䐑霭，袖香䙰褷风。前头不施衮，何以为三公。"}
{"instruction": "写一首关于思乡、送别、乐府、近代曲辞、写景、抒情的七言唐诗", "output": "钱塘岸上春如织，淼淼寒潮带晴色。淮南游客马连嘶，碧草迷人归不得。风飘客意如吹烟，纤指殷勤伤雁弦。一曲堂堂红烛筵，金鲸泻酒如飞泉。"}
{"instruction": "写一首关于从驾、边塞、登高、帝王功业、民生的七言唐诗", "output": "龙斾飘飖指极边，到时犹更二三千。登高晓蹋巉岩石，冒冷朝冲断续烟。自学汉皇开土宇，不同周穆好神仙。秦民莫遣无恩及，大散关东别有天。"}
{"instruction": "写一首关于山水、寺院、春景、幽静、听莺的五言律诗", "output": "青山意不尽，衮衮上牛头。无复能拘碍，真成浪出游。花浓春寺静，竹细野池幽。何处莺啼切，移时独未休。"}
{"instruction": "写一首关于友情、送别、抒怀、春天、音乐的五言唐诗", "output": "远方来下客，𬨎轩摄使臣。弄琴宜在夜，倾酒贵逢春。驷马留孤馆，双鱼赠故人。明朝散云雨，遥仰德为邻。"}
{"instruction": "写一首关于山水、仙境、自然、哲理、动物的五言唐诗", "output": "耸我残病骨，健如一仙人。镜中照千里，镜浪洞百神。此神日月华，不作寻常春。三十夜皆明，四时昼恒新。鸟声尽依依，兽心亦忻忻。澄幽出所怪，闪异坐微𬘡。可来复可来，此地灵相亲。"}
{"instruction": "写一首关于乱后重逢、仕途、感怀、战乱、友情的七言唐诗", "output": "此生今日似前生，重著麻衣特地行。经乱后囊新卷轴，出山来见旧公卿。雨笼蛬壁吟灯影，风触蝉枝噪浪声。闻道中兴重人物，不妨西去马蹄轻。"}
{"instruction": "写一首关于长生、神仙、道术、星辰日月的七言唐诗", "output": "鹤为车驾酒为粮，为恋长生不死乡。地脉尚能缩得短，人年岂不展教长。星辰往往壶中见，日月时时衲里藏。若欲时流亲得见，朝朝不离水银行。"}
{"instruction": "写一首关于咏物、植物、桃花、感怀、隐逸的七言唐诗", "output": "短墙荒圃四无邻，烈火绯桃照地春。坐久好风休掩袂，夜来微雨已沾巾。敢同俗态期青眼，似有微词动绛唇。尽日更无乡井念，此时何必见秦人。"}
{"instruction": "写一首关于宫怨、宫廷生活、写景、讽喻的五言唐诗", "output": "茂苑城如画，阊门瓦欲流。还依水光殿，更起月华楼。侵夜鸾开镜，迎冬雉献裘。从臣皆半醉，天子正无愁。"}
{"instruction": "写一首关于送别、友情、归乡、山水、茶、橘的五言唐诗", "output": "春关鸟罢啼，归庆浙烟西。郡守招延重，乡人慕仰齐。橘青逃暑寺，茶长隔湖溪。乘暇知高眺，微应辨会稽。"}
{"instruction": "写一首关于节令、应制、花、植物、春天的五言唐诗", "output": "密叶因裁吐，新花逐翦舒。攀条虽不谬，摘橤讵知虚。春至由来发，秋还未肯疎。"}
{"instruction": "写一首关于思乡、冬夜、孤独、旅愁、琴、月的五言律诗", "output": "寒窗危竹枕，月过半床阴。嫩叶不归梦，晴虫成苦吟。酒无通夜力，事满五更心。寂寞谁相似，残灯与素琴。"}
{"instruction": "写一首关于送别、边塞、友情、励志、投笔从戎的七言唐诗", "output": "雁门太守能爱贤，麟阁书生亦投笔。宁唯玉劒报知己，更有龙韬佐师律。别马连嘶出御沟，家人几夜望刀头。燕南春草伤心色，蓟北黄云满眼愁。闻道轻生能击虏，何嗟少壮不封侯。"}
{"instruction": "写一首关于悼亡、友情、仕途、生死的七言唐诗", "output": "俊骨英才气褎然，策名飞步冠群贤。逢时已自致高位，得疾还因倚少年。天上别归京兆府，人间空数茂陵阡。今朝穗帐哭君处，前日见铺歌舞筵。"}
{"instruction": "写一首关于送别、友情、旅途、边地风情的五言唐诗", "output": "持衡出帝畿，星指夜郎飞。神女云迎马，荆门雨湿衣。听猿收泪罢，系鴈待书稀。蛮貊虽殊俗，知君肝胆微。"}
{"instruction": "写一首关于隐逸、山水、林泉、哲理、抒志的五言古诗", "output": "市朝束名利，林泉系清通。岂知黄尘内，迥有白云踪。轻流逗密𦰏，直干入宽空。高吟五君咏，疑对九华峰。我知种竹心，欲扇清凉风。我知决泉意，将明济物功。有琴不张弦，众星列梧桐。须知澹泊听，声在无声中。地非樵者路，武陵又何逢。祗虑迷所归，池上日西东。"}
{"instruction": "写一首关于友情、赠答、器物、坚心、知音的七言唐诗", "output": "端人凿断碧溪浔，善价争教惜万金。砻琢已曾经敏手，研磨终见透坚心。安排得主难移动，含贮随时任浅深。保重更求装钿匣，闲将濡染寄知音。"}
{"instruction": "写一首关于游仙、乐府、女子、音乐、宫廷的七言唐诗", "output": "蛾眉新画觉婵娟，鬬走将花阿母边。仙曲教成慵不理，玉阶相簇打金钱。"}
{"instruction": "写一首关于友情、暮年、思乡、人生感慨的五言唐诗", "output": "秦人江上见，握手泪沾巾。落日见秋草，暮年逢故人。非夫长作客，多病浅谋身。台阁旧亲友，谁曾见苦辛。"}
{"instruction": "写一首关于游仙、梦幻、哲理、道教、人生感悟的五言古诗", "output": "闻君梦游仙，轻举超世雰。握持尊皇节，统卫吏兵军。灵旗星月象，天衣龙凤纹。佩服交带箓，讽吟蘂珠文。阆宫缥缈间，钧乐依稀闻。斋心谒西母，暝拜朝东君。烟霏子晋裾，霞烂麻姑帬。倏忽别真侣，怅望随归云。人生同大梦，梦与觉谁分。况此梦中梦，悠哉何足云。假如金阙顶，设使银河𣸣。既未出三界，犹应在五蕴。饮咽日月精，菇嚼沆瀣芬。尚是色香味，六尘之所熏。仙中有大仙，首出梦幻群。慈光一照烛，奥法相𬘡缊。不知万龄暮，不见三光曛。一性自了了，万缘徒纷纷。苦海不能漂，劫火不能焚。此是竺乾教，先生垂典坟。"}
{"instruction": "写一首关于除夜、节令、春天、时光、梅花的五言唐诗", "output": "今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。"}
{"instruction": "写一首关于科举落第、感恩、仕途失意、自叹的五言唐诗", "output": "才薄命如此，自嗟兼自疑。遭逢好交日，黜落至公时。倚玉甘无路，穿杨却未期。更慙君侍坐，问许可言诗。"}
{"instruction": "写一首关于思乡、送别、友情、春天、植物的七言唐诗", "output": "江南春草初幂幂，愁杀江南独愁客。秦中杨柳也应新，转忆秦中相忆人。万里莺花不相见，登高一望泪沾巾。"}
{"instruction": "写一首关于历史兴衰、哲理、抒怀、城市变迁的七言唐诗", "output": "莫悲建业荆榛满，昔日繁华是帝京。莫爱广陵台榭好，也曾芜没作荒城。鱼龙爵马皆如梦，风月烟花岂有情。行客不劳频怅望，古来朝市叹衰荣。"}
{"instruction": "写一首关于怀古、抒怀、游仙、青霞、箫管、彩云的七言唐诗", "output": "谁知古是与今非，闲蹑青霞与翠微。箫管秦楼应寂寂，彩云空惹薜萝衣。"}
{"instruction": "写一首关于植物、咏物、隐逸、幽居、月、春天的五言唐诗", "output": "吾爱山中树，繁英满目鲜。临风飘碎锦，映日乱非烟。影入春潭底，香凝月榭前。岂知幽独客，赖此当朱弦。"}
{"instruction": "写一首关于乐府、近代曲辞、郊庙、节气、音乐、祭祀的七言唐诗", "output": "璇仪气爽惊缇籥，玉吕灰飞含素商。鸣鞞奏管芳羞荐，会舞安歌葆眊扬。"}
{"instruction": "写一首关于冤屈、友情、抒怀、哲理、狱中生活的五言古诗", "output": "直道时莫亲，起羞见谗口。舆人是非怪，西子言有咎。诬善不足悲，失听一何丑。大来敢遐望，小往且虚受。中夜囹圄深，初秋缧绁久。疎萤出暗草，朔风鸣衰柳。河汉低在户，蟏蛸垂向牖。雁声远天末，凉气生霁后。负户愁读书，劒光忿冲斗。哀哀害神理，恻恻伤慈母。妻子垂涕泣，家僮日奔走。书词苦人吏，馈食劳交友。寒服犹未成，繁霜渐将厚。吉凶问詹尹，倚伏信北叟。鬼哭知己冤，鸟言诚所诱。诸公深惠爱，朝夕相左右。束湿虽欲操，钩金庶无负。伤罗念摇翮，踠足思骧首。瑾瑜颇匿瑕，邦国方含垢。眷言出深穽，永日常携手。"}
{"instruction": "写一首关于友情、山水、仕途、人生感慨、隐逸的五言古诗", "output": "摇桨曙江流，江清山复重。心惬赏未足，川迥失前峰。凌滩出极浦，旷若天池通。君阳青嵯峨，开拆混元中。九潭鱼龙窟，仙成羽人宫。阴奥潜鬼物，精光动烟空。玄猨啼深茏，白鸟戏葱蒙。飞湍鸣金石，激溜鼓雷风。雨濯万木鲜，霞照千山浓。草闲长余绿，花静落幽红。渚烟见晨钓，山月闻夜舂。覆溪窈窕波，涵石淘溶溶。丹丘忽聚散，素壁相奔冲。白日破昏霭，灵山出其东。势排昊苍上，气压吴越雄。回头望云卿，此恨发吾衷。昔日萧邵游，四人才成童。属词慕孔门，入仕希上公。纬卿陷非罪，折我昆吾锋。茂挺独先觉，拔身渡京虹。斯人谢明代，百代坠鹓鸿。世故坠横流，与君哀路穷。相顾无死节，蒙恩逐殊封。天波洗其瑕，朱衣备朝容。一别凡十年，岂期复相从。余生得携手，遗此两孱翁。群迁失莺羽，后凋惜长松。衰旅难重别，凄凄满心胸。遇胜悲独游，贪奇怅孤逢。禽尚彼何人，胡为束樊笼。吾师度门教，投弁蹑遐踪。"}
{"instruction": "写一首关于行旅、励志、风、帆、寓人、哲理的五言唐诗", "output": "帆翅初张处，云鹏怒翼同。莫愁千里路，自有到来风。"}
{"instruction": "写一首关于乐府、近代曲辞、舞马、天马、祥瑞、宫廷的七言唐诗", "output": "远听明君爱逸才，玉鞭金翅引龙媒。不因兹白人间有，定是飞黄天上来。影弄日华相照耀，喷含云色且徘徊。莫言阙下桃花舞，别有河中兰叶开。"}
{"instruction": "写一首关于田园生活、隐逸、自然景物、农耕的五言唐诗", "output": "圆塘绿水平，鱼跃紫莼生。要路贫无力，深村老退耕。犊随原草远，蛙傍堑篱鸣。拨櫂茶川去，初逢谷雨晴。"}
{"instruction": "写一首关于隐逸、自然、夏日、富贵、林园的五言唐诗", "output": "新晴夏景好，复此池边地。烟树绿含滋，水风清有味。便成林下隐，都忘门前事。骑吏引归轩，始知身富贵。"}
{"instruction": "写一首关于仕途失意、归隐生活、人生感慨、闲适、自嘲的五言古诗", "output": "往年壮心在，尝欲济时难。奉诏举州兵，令得诛暴叛。上将屡颠覆，偏师尝救乱。未曾弛戈甲，终日领簿案。出入四五年，忧劳忘昏旦。无谋静凶丑，自觉愚且愞。岂欲皂枥中，争食麧与藖。去年辞职事，所惧贻忧患。天子许安亲，官又得闲散。自家樊水上，性情尤荒慢。云山与水木，似不憎吾漫。以兹忘时世，日益无畏惮。漫醉人不嗔，漫眠人不唤。漫游无远近，漫乐无早晏。漫中漫亦忘，名利谁能算。闻君劝我意，为君一长叹。人谁年八十，我已过其半。家中孤弱子，长子未及冠。且为儿童主，种药老谿涧。"}
{"instruction": "写一首关于隐逸、修道、自然、冬景的五言唐诗", "output": "孤烟灵洞远，积雪满山寒。松柏凌高殿，莓苔封古坛。客来清夜久，仙去白云残。明日开金箓，焚香更沐兰。"}
{"instruction": "写一首关于神仙、隐逸、感怀、人生、道教的七言唐诗", "output": "本来方朔是真仙，偶别丹台未得还。何事玉皇消息晚，忍教顦顇向人间。"}
{"instruction": "写一首关于隐逸、游仙、山水、思乡、月亮的五言古诗", "output": "西上太白峰，夕阳穷登攀。太白与我语，为我开天关。愿乘泠风去，直出浮云间。举手可近月，前行若无山。一别武功去，何时复见还。"}
{"instruction": "写一首关于乐府、近代曲辞、音乐、宫廷生活的七言唐诗", "output": "旋翻新谱声初足，除却棃园未教人。宣与书家分手写，中官走马赐功臣。"}
{"instruction": "写一首关于科举落第、离别、抒怀、人生感慨的五言唐诗", "output": "一第久乖期，深心已自疑。沧江归恨远，紫阁别愁迟。稽古成何事，龙钟负已知。依门非近日，不虑旧恩移。"}
{"instruction": "写一首关于送别、友情、秋景、惜时的七言唐诗", "output": "秋在水清山暮蝉，洛阳树色鸣臯烟。送君归去愁不尽，又惜空度凉风天。"}
{"instruction": "写一首关于植物、禅意、自然、哲理、竹的五言古诗", "output": "宝地琉璃坼，紫苞琅玕踊。亭亭巧于削，一一大如拱。冰碧林外寒，峰峦眼前耸。槎枒矛戟合，屹仡龙蛇动。烟泛翠光流，岁余霜彩重。风朝竽籁过，雨夜鬼神恐。佳色有鲜妍，修茎无拥肿。节高迷玉镞，箨缀疑花捧。讵必太山根，本自仙坛种。谁令植幽壤，复此依闲冗。居然霄汉姿，坐受藩篱壅。噪集勌鸱乌，炎昏繁蠛蠓。未遭伶伦听，非安子犹宠。威凤来有时，虚心岂无奉。"}
{"instruction": "写一首关于仙境、送别、宫殿、飞鸟、望仙的七言唐诗", "output": "烟霞迤逦接蓬莱，宫殿参差晓日开。群玉山前人别处，紫鸾飞起望仙台。"}
{"instruction": "写一首关于游仙、道教、星辰、神仙、乐府、近代曲辞的七言唐诗", "output": "南斗阑珊北斗稀，茅君夜著紫霞衣。朝骑白鹿趁朝去，凤押笙歌逐后飞。"}
{"instruction": "写一首关于隐逸、道观、秋山、月夜、仙境、哲理的七言唐诗", "output": "沐髪清斋宿洞宫，桂花松韵满岩风。紫霞晓色秋山霁，碧落寒光霜月空。华表鹤声天外迥，蓬莱仙界海门通。冥心一悟虚无理，寂寞玄珠象罔中。"}
{"instruction": "写一首关于秋景、植物、自然、抒怀的五言唐诗", "output": "江枫自蓊郁，不竞松筠力。一叶落渔家，残阳带秋色。"}
{"instruction": "写一首关于送别、隐逸、仕途、思乡、友情的七言唐诗", "output": "黄昏惨惨天微雪，修行坊西鼓声绝。张生马瘦衣且单，夜扣柴门与我别。媿君冒寒来别我，为君酤酒张灯火。酒酣火煖与君言，何事入关又出关。荅云前年偶下山，四十余月客长安。长安古来名利地，空手无金行路难。朝游九城陌，肥马轻车欺杀客。暮宿五侯门，残茶冷酒愁杀人。春明门，门前便是嵩山路。幸有云泉容此身，明日辞君且归去。"}
{"instruction": "写一首关于送别、友情、山水、异域风情的七言唐诗", "output": "见说南行偏不易，中途莫忘寄书频。凌空瘴气堕飞鸟，解语山魈恼病人。闽县绿娥能引客，泉州乌药好防身。异花奇竹分明看，待汝归来画取真。"}
{"instruction": "写一首关于登高、思友、友情、秋景、寓情于景的七言唐诗", "output": "踏阁攀林恨不同，楚云沧海思无穷。数家砧杵秋山下，一郡荆榛寒雨中。"}
{"instruction": "写一首关于怀人、悼亡、秋风、坟墓、情感的七言唐诗", "output": "京索先生三尺坟，秋风漠漠吐寒云。从来有恨君多哭，今日何人更哭君。"}
{"instruction": "写一首关于思乡、思念、秋天、雨、送别、小学古诗的七言唐诗", "output": "君问归期未有期，巴山夜雨涨秋池。何当共剪西窗烛，却话巴山夜雨时。"}
{"instruction": "写一首关于游仙、仙境、少年、箫声、彩云的七言唐诗", "output": "鹤不西飞龙不行，露干云破洞箫清。少年僊子说闲事，遥隔彩云闻笑声。"}
{"instruction": "写一首关于重阳、思乡、友情、书信、边塞的五言唐诗", "output": "降虏意何如，穷荒九月初。三秋异乡节，一纸故人书。对酒情无极，开缄思有余。感时空寂寞，怀旧几踌躇。鴈尽平沙迥，烟销大漠虚。登台南望处，掩泪对双鱼。"}
{"instruction": "写一首关于应制、官场、庆典、德政、君臣的五言唐诗", "output": "申甫生周日，宣慈举舜年。何如偶昌运，比德迈前贤。宠获元良密，荣瞻端揆迁。职优三事老，位在百僚先。北极回宸渥，南宫饰御筵。飞文瑶札降，赐酒玉杯传。谬列台衡重，俱承雨露偏。誓将同竭力，相与效尘涓。"}
{"instruction": "写一首关于思乡、送别、友情、杨柳、月夜、离别的五言唐诗", "output": "杨柳色已改，郊原日复低。烟生寒渚上，霞散乱山西。待月人相对，惊风鴈不齐。此心君莫问，旧国去将迷。"}
{"instruction": "写一首关于植物、炼丹、矿物、道家方术的五言古诗", "output": "天生号水红，伏汞意不重。偏伏𥐻砂白，兼柜大雌雄。。"}
{"instruction": "写一首关于送别、友情、怀古、山水的五言唐诗", "output": "昔吾游箕山，朅来涉颍水。复有许由庙，迢迢白云里。闻君佐繁昌，临风怅怀此。傥到平舆泉，寄谢干将里。"}
{"instruction": "写一首关于书画、才贤、古风、遗迹、艺术的五言唐诗", "output": "少保有古风，得之陕郊篇。惜哉功名忤，但见书画传。我游梓州东，遗迹涪江边。画藏青莲界，书入金牓悬。仰看垂露姿，不崩亦不骞。郁郁三大字，蛟龙岌相缠。又挥西方变，发地扶屋椽。惨澹壁飞动，到今色未填。此行叠壮观，郭薛俱才贤。不知百载后，谁复来通泉。"}
{"instruction": "写一首关于登高、宴饮、咏怀、江山、时丰的五言律诗", "output": "台上起凉风，乘闲览岁功。自随台席贵，尽许羽觞同。楼殿斜晖照，江山极望通。赋诗思共乐，俱得咏时丰。"}
{"instruction": "写一首关于隐居、读书、生活、山水、植物的五言唐诗", "output": "书屋倚麒麟，不同牛马路。床头万卷书，溪上五龙渡。井汲冽寒泉，桂花香玉露。茅簷无外物，只见青云护。"}
{"instruction": "写一首关于友情、思念、寄友、岁月、水路、星夜的五言律诗", "output": "无事乌程县，蹉跎岁月余。不知芸阁吏，寂寞竟何如。远水浮仙棹，寒星伴使车。因过大雷岸，莫忘八行书。"}
{"instruction": "写一首关于科举、仕途、咏物、门闩、哲理的五言唐诗", "output": "扃要政攸敦，防非道久尊。抡材矩已中，善闭契□存。只慎枢机动，宁矝开阖恩。自非蒙一拔，何得入龙门。"}
{"instruction": "写一首关于友情、隐居、竹林、秋夜、怀旧的七言唐诗", "output": "扬子东湾下板桥，密篱迂巷半通桡。霜鸣郭外深秋月，消到门前半夜潮。看着竹林成竹笋，别来箕树长新条。相逢未语平生意，莫忘倾樽慰寂寥。（影宋蜀刻本《张承吉文集》卷八）。"}
{"instruction": "写一首关于哲理、抒志、生活、丝线、君子德行的五言古诗", "output": "园客丽独茧，诗人吟五緵。如何墨子泪，反以悲途穷。我意岂如是，愿参天地功。为线补君衮，为弦系君桐。左右修阙职，宫商还古风。端然洁白心，可与神明通。"}
{"instruction": "写一首关于征人、思乡、边塞、战争、月亮、鸿雁的七言唐诗", "output": "青楼一别戍金微，力尽秋来破虏围。锦字莫辞连夜织，塞鸿常是到春归。正怜汉月当空照，不奈胡沙满眼飞。唯有梦魂南去日，故乡山水路依稀。"}
{"instruction": "写一首关于送别、友情、离愁、思乡的五言唐诗", "output": "弭棹已伤别，不堪离绪催。十年一心人，千里同舟来。乡路我尚遥，客游君未回。将何慰两端，互勉临岐杯。"}
{"instruction": "写一首关于友情、送别、仕途、紫薇天、舟楫的七言唐诗", "output": "衰散相逢洛水边，却思同在紫薇天。尽将舟楫板桥去，早晚归来更济川。"}
{"instruction": "写一首关于隐逸、仙道、怀古、咏物、井、道观的五言唐诗", "output": "羽客炼丹井，井留人已无。旧泉青石下，余甃碧山隅。云朗镜开匣，月寒冰在壶。仍闻酿仙酒，此水过琼酴。"}
{"instruction": "写一首关于哲理、寓言、生活、鱼的五言唐诗", "output": "早觅为龙去，江湖莫漫游。须知香饵下，触口是铦钩。"}
{"instruction": "写一首关于哀悼、友情、生死、山水、抒怀的五言古诗", "output": "白杨双行行，白马悲路傍。晨兴见晓月，更似发云阳。溧水通吴关，逝川去未央。故人万化尽，闭骨茅山冈。天上坠玉棺，泉中掩龙章。名飞日月上，义与风云翔。逸气竟莫展，英图俄夭伤。楚国一老人，来嗟龚胜亡。有言不可道，雪泣忆兰芳。"}
{"instruction": "写一首关于哲理、知人、仕途、历史教训的五言唐诗", "output": "如面诚非一，深心岂易知。入秦书十上，投楚岁三移。和玉翻为泣，齐竽或滥吹。周行虽有寘，殷鉴在前规。寅亮推多士，清通固赏奇。病诸方号哲，敢相反成疵。冬日承余爱，霜云喜暂披。无令见瞻后，回照复云疲。"}
{"instruction": "写一首关于隐逸、闲适、思友、自然、生活、抒怀的五言唐诗", "output": "昏旦松轩下，怡然对一瓢。雨微吟思足，花落梦无聊。细事当棋遣，衰容喜镜饶。溪僧有深趣，书至又相邀。"}
{"instruction": "写一首关于梦境、仙游、抒怀、雨夜、神话的七言唐诗", "output": "初梦龙宫宝燄然，瑞霞明丽满晴天。旋成醉倚蓬莱树，有个仙人拍我肩。少顷远闻吹细管，闻声不见隔飞烟。逡巡又过潇湘雨，雨打湘灵五十弦。瞥见冯夷殊怅望，鲛绡休卖海为田。亦逢毛女无憀极，龙伯擎将华岳莲。恍惚无倪明又暗，低迷不已断还连。觉来正是平阶雨，独背寒灯枕手眠。"}
{"instruction": "写一首关于离愁、咏物、音乐、女性、柳树的七言唐诗", "output": "数首新诗带恨成，柳丝牵我我伤情。柔娥幸有腰支稳，试踏吹声作唱声。"}
{"instruction": "写一首关于隐逸、居所、济世、友情、生活、月亮、春天的七言唐诗", "output": "门庭有水巷无尘，好称闲官作主人。冷似雀罗虽少客，宽于蜗舍足容身。疎通竹径将迎月，扫掠莎台欲待春。济世料君归未得，南园北曲谩为邻。"}
{"instruction": "写一首关于送别、思乡、仕途失意、神仙隐逸、友情、怀古、山水的五言唐诗", "output": "我昔钓白龙，放龙溪水傍。道成本欲去，挥手凌苍苍。时来不关人，谈笑游轩皇。献纳少成事，归休辞建章。十年罢西笑，览镜如秋霜。闭劒琉璃匣，炼丹紫翠房。身佩豁落图，腰垂虎鞶囊。仙人驾彩凤，志在穷遐荒。恋子四五人，裴回未翱翔。东流送白日，骤歌兰蕙芳。仙宫两无从，人间久摧藏。范蠡说句践，屈平去怀王。飘飘紫霞心，流浪忆江乡。愁为万里别，复此一衔觞。淮水帝王州，金陵绕丹阳。楼台照海色，衣马摇川光。及此北望君，相思泪成行。朝云落梦渚，瑶草空高堂。帝子隔洞庭，青枫满潇湘。怀君路绵邈，览古情凄凉。登岳眺百川，杳然万恨长。知恋峨眉去，弄景偶骑羊。"}
{"instruction": "写一首关于思友、山水、春景、归隐的七言唐诗", "output": "我游东亭不见君，沙上行将白鹭群。白鹭行时散飞去，又如雪点青山云。欲往泾溪不辞远，龙门蹙波虎眼转。杜鹃花开春已阑，归向陵阳钓鱼晚。"}
{"instruction": "写一首关于仕途、寄居、友情、生活、自然意象的五言律诗", "output": "老作含香客，贫无僦舍钱。神州容寄迹，大尹是同年。密迩都忘倦，乖慵益见怜。雪风花月好，中夜便招延。"}
{"instruction": "写一首关于茶、寺院生活、隐逸、植物的七言唐诗", "output": "玉蘂一鎗称绝品，僧家造法极功夫。兔毛瓯浅香云白，虾眼汤翻细浪俱。断送睡魔离几席，增添清气入肌肤。幽丛自落溪岩外，不肯移根入上都。"}
{"instruction": "写一首关于送别、友情、思乡、生活、赠别、隐居的五言唐诗", "output": "野客行无定，全家在浦东。寄眠僧阁静，赠别橐金空。旧里千山隔，归舟百计同。药资如有分，相约老吴中。"}
{"instruction": "写一首关于咏物、抒怀、蝉、高洁、思乡的五言古诗", "output": "西陆蝉声唱，南冠客思侵。那堪玄鬓影，来对白头吟。露重飞难进，风多响易沈。无人信高洁，谁为表予心。"}
{"instruction": "写一首关于夏日、节令、自然、宴游的五言唐诗", "output": "暄籥三春谢，炎钟九夏初。润浮梅雨夕，凉散麦风余。叶暗庭帏满，花残院锦疎。胜情多赏托，尊酒狎林箊。"}
{"instruction": "写一首关于隐居、田园、山水、避世、生活、桃源意象的七言唐诗", "output": "无邻无里不成村，水曲云重掩石门。何用深求避秦客，吾家便是武陵源。"}
{"instruction": "写一首关于忧国、愤懑、时事、忠臣的五言唐诗", "output": "闻道花门将，论功未尽归。自从收帝里，谁复总戎机。蜂虿终怀毒，雷霆可震威。莫令鞭血地，再湿汉臣衣。"}
{"instruction": "写一首关于隐逸、山水、秋夜、游湖、自然景色的五言古诗", "output": "坐啸人事闲，佳游野情发。山门送落照，湖口升微月。林寻猿狖居，水戏鼋鼍穴。朔风吹飞雁，芳草亦云歇。"}
{"instruction": "写一首关于登高、山水、隐逸、自然、哲理的五言古诗", "output": "威凤昔未起，兹山嘉气深。逶迤抱川阜，萝茑方沈沈。龙节稍岩径，星轩伴幽寻。尝闻谢公事，今嘉昭旷心。绝顶上巍峨，秋晨好登临。芦洲辨微色，天籁闻虚吟。支策睇归湖，舒情凝远岑。徘徊绕灵伞，登坐延芳襟。溪路鏁重扃，松门交翠阴。贞姿在空谷，瑞色仍栖林。晚霭覆回汀，轻桡环碧浔。探奇幸陪唱，愿继咸池音。（见《会稽掇英总集》卷四）。"}
{"instruction": "写一首关于自然、水、禅意、隐逸、动物的七言唐诗", "output": "竹院松廊分数派，不空清泚亦逶迤。落花相逐去何处，幽鹭独来无限时。洗钵老僧临岸久，钓鱼闲客卷纶迟。晚晴一片连莎绿，悔与沧浪有旧期。"}
{"instruction": "写一首关于月亮、音乐、乐府、近代曲辞、琴曲歌辞的七言唐诗", "output": "梅花雪白柳叶黄，云雾四起月苍苍，箭水泠冷刻漏长。挥玉指，拂罗裳，为君一奏楚明光。"}
{"instruction": "写一首关于友情、寄赠、美人、讽刺、生活、乐府的七言唐诗", "output": "家近红蕖曲水滨，全家罗袜起秋尘。莫将越客千丝网，网得西施别赠人。"}
{"instruction": "写一首关于送别、边塞、帝王、功业、战争的五言律诗", "output": "圣德膺三统，皇恩被八埏。大明均照物，小丑未宁边。国相台衡重，元戎庙略宣。紫泥方受命，黄石乃推贤。问辠阴山下，安人属国前。度关行照月，乘障坐消烟。北阙纡宸藻，南桥列祖筵。耀威当夏日，杀气指秋天。鞞鼓鼋鼍振，旌旗鸟兽悬。由来词翰手，今见勒燕然。"}
{"instruction": "写一首关于隐逸、生活、友情、山居、禅意的五言唐诗", "output": "山兄诗癖甚，寒夜更何为。觅句唯顽坐，严霜打不知。石膏黏木屐，崖蜜落冰池。近见禅僧说，生涯胜往时。"}
{"instruction": "写一首关于红儿、美人、战乱、宫怨、抒怀的七言唐诗", "output": "几抛云髻恨金墉，泪洗花颜百战中。应有红儿些子貌，却言皇后长深宫。"}
{"instruction": "写一首关于宫廷、法会、宗教、三教合一、感恩、述志的五言唐诗", "output": "天上万年枝，人间不可窥。道场三教会，心地百王期。侍读沾恩早，传香驻日迟。在筵还向道，通籍许言诗。空媿陪仙列，何阶答圣慈。从今精至理，长愿契无为。"}
{"instruction": "写一首关于秋景、节令、咏物、哲理、宫廷应制的五言唐诗", "output": "秋深桂初发，寒窗菊余菲。波拥群凫至，秋飘朔雁归。月荚生还落，云枝似复非。凝宸阅栖亩，观文伫少微。圣敬韬前哲，先天谅不违。"}
{"instruction": "写一首关于游仙、道家、仙境、哲理、感遇的五言古诗", "output": "予因诣金母，飞盖超西极。遂入素中天，停轮太蒙侧。若华拂流影，不使白日匿。倾曦复亭午，六合无暝色。道化随感迁，此理谁能测。"}
{"instruction": "写一首关于人性、善恶、讽喻、生活、哲理的五言唐诗", "output": "人心不可识，善恶实难知。看面真如相，腹中怀蒺藜。口共经文语，借猫搦鼠儿。虽然断夜食，小家行大慈。。"}
{"instruction": "写一首关于禅意、隐逸、修行、赠别、僧人、山林的五言唐诗", "output": "支公身欲老，长在沃州多。慧力堪传教，禅功久伏魔。山云随坐夏，江草伴头陀。借问回心后，贤愚去几何。"}
{"instruction": "写一首关于音乐、师恩、琵琶、新曲、情感的七言唐诗", "output": "琵琶师在九重城，忽得书来喜且惊。一纸展看非旧谱，四弦翻出是新声。蕤宾掩抑娇多怨，散水玲珑峭更清。珠颗泪沾金捍拨，红妆弟子不胜情。"}
{"instruction": "写一首关于避暑、寺庙、消暑、自然、生活、唐代佛教文化的五言唐诗", "output": "郁郁复郁郁，伏热何时毕？行入七叶堂，烦暑随步失。簷雨稍霏微，窗风正萧瑟。清宵一觉睡，可以销百疾。"}
{"instruction": "写一首关于雪景、颂圣、丰年、宫殿、月色的七言律诗", "output": "飘来鸡树凤池边，渐压琼枝冻碧涟。银阙双高银汉里，玉山横列玉墀前。昭阳殿下风回急，承露盘中月彩圆。上相抽毫歌帝德，一篇风雅美丰年。"}
{"instruction": "写一首关于送别、友情、故园、山水、仕途的五言唐诗", "output": "欲谒明光殿，先趋建礼门。仙郎去得意，亚相正承恩。竹里巴山道，花间汉水源。凭将两行泪，为访邵平园。"}
{"instruction": "写一首关于送别、隐逸、哲理、易学、友情的五言古诗", "output": "夫子说天地，若与灵龟言。幽幽人不知，一一予所敦。秋月吐白夜，凉风韵清源。旁通忽已远，神感寂不喧。一悟祛万结，夕怀倾朝烦。旅辀无停波，别马嘶去辕。殷勤荒草士，会有知己论。"}
{"instruction": "写一首关于送别、思乡、寓人、写帆、写鸟、生活、乐府的五言唐诗", "output": "一帆何处去，正在望中微。浦迥摇空色，汀回见落晖。每争高鸟度，能送远人归。偏似南浮客，悠扬无所依。"}
{"instruction": "写一首关于秋思、失意、友情、山水、植物的七言唐诗", "output": "紫阁峰西清渭东，野烟深处夕阳中。风荷老叶萧条绿，水蓼残花寂寞红。我厌宦游君失意，可怜秋思两心同。"}
{"instruction": "写一首关于自然景观、瀑布、仙女、山公、哲理、咏物的七言唐诗", "output": "泻出岳中源化水，喷成瀑布世还希（《殷礼在斯堂丛书》本「希」作「稀」）。虽如仙女偷来织，不见山公采得归。万古色嫌明月薄，千寻勇学白云飞。若言真个堪裁剪，预被豪家买作衣。"}
{"instruction": "写一首关于修道、奉戒、隐逸、仙道的五言古诗", "output": "学仙行为急，奉戒制情心。虚夷正炁居，仙圣自相寻。若不信法言，胡为栖山林。（同前。）。"}
{"instruction": "写一首关于送别、隐居、友情、鸟意象的七言唐诗", "output": "水边残雪照亭台，台上风襟向雪开。还似当时姓丁鹤，羽毛成后一归来。"}
{"instruction": "写一首关于咏史、隐逸、哲理、君子、谈笑、人伦、诸侯、天子、送别的五言古诗", "output": "大汉昔云季，小人道遂振。玉帛委奄尹，斧锧婴缙绅。邈哉郭先生，卷舒得其真。雍容谢朝廷，谈笑奖人伦。在晦不绝俗，处乱不为亲。诸侯不得友，天子不得臣。冲情甄负甑，重价折角巾。悠悠天下士，相送洛桥津。谁知仙舟上寂寂无四邻。"}
{"instruction": "写一首关于离别、长安、白发、南山、车马、忧思的五言唐诗", "output": "长安东门别，立马生白发。霁后轩盖繁，南山瑞烟发。尝忧车马繁，土薄闻水声。"}
{"instruction": "写一首关于自然、风、景物、哲理、咏物的五言唐诗", "output": "落日生苹末，摇扬徧远林。带花疑凤舞，向竹似龙吟。月动临秋扇，松清入夜琴。若至兰台下，还拂楚王襟。"}
{"instruction": "写一首关于送别、边塞、友情、人生感怀的五言唐诗", "output": "一生虽达理，远别亦相悲。白发无修处，青松有老时。暮烟传戍起，寒日隔沙垂。若是长安去，何难定后期。"}
{"instruction": "写一首关于思乡、友情、秋天、植物、寂寥、离别的五言唐诗", "output": "静坐黔城北，离仁半岁彊。雾中红黍熟，烧后白云香。多病如何好，无心去始长。寂寥还得句，溪上寄三张。"}
{"instruction": "写一首关于思乡、归隐、羁旅、华表、水的七言唐诗", "output": "一水悠悠一叶危，往来长恨阻归期。乡关不是无华表，自为多惊独上迟。"}
{"instruction": "写一首关于世态炎凉、人情冷暖、讽刺、生活、丧葬的五言唐诗", "output": "城北仲家翁，渠家多酒肉。仲翁妇死时，吊客满堂屋。仲翁自身亡，能无一人哭。吃他桮脔者，何太冷心腹。"}
{"instruction": "写一首关于相逢、僧寺、春雪、行旅、咏花的七言唐诗", "output": "僧房逢着欵冬花，出寺行吟日已斜。十二街中春雪遍，马蹄今去入谁家。"}
{"instruction": "写一首关于暑天、秋气、饮酒、抒怀、哲理、劝世的五言古诗", "output": "时节方大暑，试来登殊亭。凭轩未及息，忽若秋气生。主人既多闲，有酒共我倾。坐中不相异，岂恨醉与醒。漫歌无人听，浪语无人惊。时复一回望，心目出四溟。谁能守缨佩，日与灾患幷。请君诵此意，令彼惑者听。"}
{"instruction": "写一首关于修道、仙游、饮酒、求丹、神仙的七言唐诗", "output": "功满来来际会难，又闻东去上仙坛。杖头春色一壶酒，顶上云攒五岳冠。饮酒龟儿人不识，烧山符子鬼难看。先生去后身须老，乞与贫儒换骨丹。"}
{"instruction": "写一首关于禅修、隐逸、友情、植物、哲理的五言古诗", "output": "我祖传六经，精义思朝彻。方舟颇周览，逸书亦备阅。墨家伤刻薄，儒氏知优劣。弱植庶可雕，苦心未尝辍。中年慕仙术，永愿传其诀。岁驻若木景，日餐琼禾屑。婵娟羡门子，斯语岂徒设。天上生白榆，葳蕤信好折。实可反柔颜，花堪养玄发。求之性分外，业弃金亦竭。药化成白云，形雕辞素穴。一闻西天旨，初禅已无热。涓子非我宗，然公有真诀。却寻丘壑趣，始与缨绂别。野饭敌膏粱，山楹代藻棁。与君北岩侣，游寓日常昳。静对春谷泉，晴披阳林雪。境清觉神王，道胜知机灭。诣寂长杳冥，忘归暂采撷。物生岂有心，丽容俟予别。桂子何蓂苓，琪葩亦皎洁。此木生意高，亦与众芳列。赏墨识屡换，省躬悟弥切。微尚若不亏，足以全吾节。北风吹蕙带，萧寥闻蜻蛚。宿昔庐峰期，流芳已再歇。不有清屏鉴，使我商弦绝。愿寄千里心，月高不可掇。优游邦之直，远矣踵前烈。立俗忘毁誉，遇物遗巧拙。真气独翛然，轩裳讵能绁。都曹风韵整，纲纪信明决。于交必倾写，立行岂矜伐。政与清渭同，分流自澄澈。裴侯资亮直，中诚岂徒说。古人比明义，清士愿交结。温温躬珪彩，终始声不缺。颜生炯介士，有志不可越。仗义冒险难，持操去淄湼。世论高二贤，贤贤继前哲。四子遭明盛，裒然皆秀杰。理名虽殊迹，悟道宁异辙。爱尔竹柏姿，为予寒不折。"}
{"instruction": "写一首关于宫廷、游戏、宦官、献礼、乐府、近代曲辞的七言唐诗", "output": "无人敢夺在先筹，天子门边送与毬。遥索彩箱新样锦，内人舁出马前头。"}
{"instruction": "写一首关于喜庆、相逢、僧人、寺院、月亮、花、节日的五言唐诗", "output": "禁院对生台，寻师到绿槐。寺高猿看讲，钟动鸟知斋。埽石月盈箒，滤泉花满筛。归来逢圣节，吟步上尧阶。"}
{"instruction": "写一首关于山水、思乡、旅居、和诗、自然景象的五言唐诗", "output": "忽示登高作，能宽旅寓情。弦歌既多暇，山水思微清。草得风光动，虹因雨气成。谬承巴里和，非敢应同声。"}
{"instruction": "写一首关于咏史、怀古、讽刺、帝王、陵墓的五言唐诗", "output": "眷言君失德，骊邑想秦余。政烦方改篆，愚俗乃焚书。阿房久已灭，阁道遂成墟。欲厌东南气，翻伤掩鲍车。"}
{"instruction": "写一首关于思乡、征人、送别、乐府、近代曲辞的七言唐诗", "output": "谁把相思号此河，塞垣车马往来多。只应自古征人泪，洒向空川作逝波。"}
{"instruction": "写一首关于言志、哲理、仕途、隐逸、自省的五言唐诗", "output": "南国疑逋客，东山作老夫。登朝非大隐，出谷是真愚。气直慙龙劒，心清爱玉壶。聊持循吏传，早晚囗为徒。"}
{"instruction": "写一首关于友情、仕途、归隐、抒怀的五言唐诗", "output": "贡籍常同府，周行今一时。谏曹诚已忝，京邑岂相宜。黑发年来尽，沧江归去迟。何时得携手，林下静吟诗。"}
{"instruction": "写一首关于舞女、乐府、近代曲辞、美人、春光、醉舞的七言唐诗", "output": "吴刀翦彩缝舞衣，明妆丽服夺春辉。扬眉转袖若雪飞，倾城独立世所稀。激楚结风醉忘归，高堂月落烛已微，玉钗挂缨君莫违。"}
{"instruction": "写一首关于隐逸、仕途、自然、植物、兰蕙、松柏、桃李的五言唐诗", "output": "瀛海无因泛，昆丘岂易寻。数峰聊在目，一境暂清心。悦彼松柏性，爱兹桃李阴。列芳凭有土，丛干聚成林。信矣子牟恋，归欤尼父吟。暗香兰露滴，空翠蕙楼深。负鼎位尝忝，荷戈年屡侵。百城烦鞅掌，九仞喜岖嵚。巴汉溯沿楫，岷峨千万岑。恩偏不敢去，范蠡畏镕金。"}
{"instruction": "写一首关于应制、祝寿、宫殿、山、自然景观的五言律诗", "output": "北斗挂城边，南山倚殿前。云标金阙迥，树杪玉堂悬。半岭通佳气，中峰绕瑞烟。小臣持献寿，长此戴尧天。"}
{"instruction": "写一首关于隐逸、访友不遇、自然、山中景致的五言律诗", "output": "负琴兼杖藜，特地过岩西。已见竹轩闭，又闻山鸟啼。长松寒倚谷，细草暗连溪。久立无人事，烟霞归路迷。"}
{"instruction": "写一首关于隐逸、友情、禅意、读书、饮酒、写景的五言古诗", "output": "驾车出人境，避暑投僧家。裴回龙象侧，始见香林花。读书不及经，饮酒不胜茶。知君悟此道，所未搜袈裟。谈空忘外物，持诫破诸邪。则是无心地，相看唯月华。"}
{"instruction": "写一首关于寺院、怀古、秋风、松烟、佛寺生活的七言唐诗", "output": "香销云凝旧僧家，僧刹残灯壁半斜。日暮松烟空漠漠，秋风吹破妙莲华。"}
{"instruction": "写一首关于伤秋、悲秋、人生、生死、江湖、梦的五言律诗", "output": "旦暮余生在，肌肤十分无。眠寒半榻朽，立月一株枯。梦已随双树，诗犹却万夫。名山未归得，可惜死江湖。"}
{"instruction": "写一首关于羁旅、登高、思乡、冬景、哲理的五言古诗", "output": "地俭朝阳满，天边宿雾收。风兼残雪起，河带断冰流。北阙驰心极，南图尚旅游。登临思不已，何处得销愁？（影印本《诗渊》第三册第二○六二页）。"}
{"instruction": "写一首关于秋兴、闲适、山水、友情、植物的五言唐诗", "output": "风声吹竹健，凉气著身轻。谁有闲心去，江边看水行。村遥红树远，野阔白烟平。试裂芭蕉片，题诗问竺卿。"}
{"instruction": "写一首关于送别、战乱、仕途、隐逸、动物的五言唐诗", "output": "东南犹阻寇，梨岭更谁登。作宰应无俸，归船必有僧。滩平眠獭石，烧断饮猨藤。岁尽校殊最，方当见异能。"}
{"instruction": "写一首关于宫廷、节日、宗教仪式、建筑的七言唐诗", "output": "金画香台出露盘，黄龙雕刻遶朱阑。焚修每遇三元节，天子亲簪白玉冠。"}
{"instruction": "写一首关于送别、友情、山水、隐逸、哲理的五言唐诗", "output": "洞庭非人境，道路行虚空。二客月中下，一帆天外风。鱼龙波五色，金碧树千丛。闪怪如可惧，在诚无不通。扣奇知浩淼，采异访穹崇。物表即高韵，人间访仙公。宣城文雅地，谢守声闻融。证玉易为力，辨珉谁不同。从兹阮籍泪，且免泣途穷。"}
{"instruction": "写一首关于劝诫、宗教、因果、乐府的七言唐诗", "output": "劝君九，天堂地狱分明有。莫将酒肉劝僧人，五百生中无脚手。"}
{"instruction": "写一首关于宴饮、送别、寓人、烟霄、舟行的七言唐诗", "output": "风引征帆管吹高，晋君张[宴]俟雄豪。舟人笑指千余客，谁是烟霄六翮毛。"}
{"instruction": "写一首关于宫怨、写人、女性、生活、乐府的七言唐诗", "output": "身轻入宠尽恩私，腰细偏能舞柘枝。一日新妆抛旧样，六宫争画黑烟眉。"}
{"instruction": "写一首关于山水、隐逸、秋景、行旅的五言唐诗", "output": "楼台横复重，犹有半岩空。萝洞浅深水，竹廊高下风。晴山疎雨后，秋树断云中。未尽平生意，孤帆又向东。"}
{"instruction": "写一首关于送别、友情、异国、思乡、围棋的五言唐诗", "output": "海东谁敌手，归去道应孤。阙下传新势，船中覆旧图。穷荒回日月，积水载寰区。故国多年别，桑田复在无。"}
{"instruction": "写一首关于送别、友情、思乡、山水、雁、蓬的五言唐诗", "output": "朝临淇水岸，还望卫人邑。别意在山阿，征途背原隰。萧萧前村口，唯见转蓬入。水渚人去迟，霜天雁飞急。固应不远别，所与路未及。欲济川上舟，相思空伫立。"}
{"instruction": "写一首关于宫廷、应制、园林、帝王游幸、乐府、近代曲辞的七言唐诗", "output": "主家园囿极新规，帝郊游豫奉天仪。欢宴瑶台镐京集，赏赐铜山蜀道移。曲阁交映金精板，飞花乱下珊瑚枝。借问今朝八龙驾，何如昔日望仙池。"}
{"instruction": "写一首关于咏物、牡丹、花、富贵、生活、哲理的七言唐诗", "output": "万万花中第一流，浅霞轻染嫩银瓯。能狂绮陌千金子，也惑朱门万户侯。朝日照开携酒看，暮风吹落遶栏收。诗书满架尘埃扑，尽日无人畧举头。"}
{"instruction": "写一首关于皇太子、释奠、颂圣、典礼、乐府的四言唐诗", "output": "天钧初播，流形硉分。应图作极，执契为君。经邦测景，命秩颁云。功弘海谧，□洽风薰。（其一）。"}
{"instruction": "写一首关于友情、哲理、抒怀、植物、音乐的五言古诗", "output": "蔓草蔽极野，兰芝结孤根。众音何其繁，伯牙独不喧。当时高深意，举世无能分。钟期一见知，山水千秋闻。尔其保静节，薄俗徒云云。"}
{"instruction": "写一首关于放生、鸟、自由、托物言志的七言绝句", "output": "陇西苍𪩘结巢高，本为无人识翠毛。今日笼中强言语，乞归天外啄含桃。"}
{"instruction": "写一首关于送别、友情、思乡、梅花、桂花的七言唐诗", "output": "留君夜饮对潇湘，从此归舟客梦长。岭上梅花侵雪暗，归时还拂桂花香。"}
{"instruction": "写一首关于友情、风流、人物品评的七言唐诗", "output": "南行忽见李深之，手舞如蜚令不疑。任有风流兼蕴藉，天生不似郑都知。"}
{"instruction": "写一首关于友情、赠别、仕途、珍重、才子的七言唐诗", "output": "固漆投胶不可开，赠君珍重抵琼瑰。君王晓坐金銮殿，只待相如草诏来。"}
{"instruction": "写一首关于冬景、雪、旅愁、咏物、山水的五言唐诗", "output": "散漫阴风里，天涯不可收。压松犹未得，扑石暂能留。阁静萦吟思，途长拂旅愁。崆峒山北面，早想玉成丘。"}
{"instruction": "写一首关于冬景、雪、月、夕阳、植物、高洁、贫居、岁暮的五言唐诗", "output": "积雪还因地，墙阴久尚残。影添斜月白，光借夕阳寒。皎洁开帘近，清荧步履看。状花飞著树，如玉不成盘。冰薄方宁及，霜浓比亦难。谁怜高卧处，岁暮叹袁安。"}
{"instruction": "写一首关于咏物、鸟、仙道、宫廷的七言唐诗", "output": "春云薄薄日辉辉，宫树烟深隔水飞。应为能歌系仙籍，麻姑乞与女真衣。"}
{"instruction": "写一首关于城市、行旅、春天、美人、乐府、近代曲辞的五言唐诗", "output": "九门开洛邑，双阙对河桥。白日青春道，轩裳半下朝。乘羊稚子看，拾翠美人娇。行乐归恒晚，香尘扑地遥。"}
{"instruction": "写一首关于酒、仙境、抒怀、乐府、近代曲辞的七言唐诗", "output": "阆苑花前是醉乡，踏翻王母九霞觞。群仙拍手嫌轻薄，谪向人间作酒狂。"}
{"instruction": "写一首关于哀悼、帝王、历史、哲理、挽歌的五言唐诗", "output": "国以重明受，天从谅暗移。诸侯方北面，白日忽西驰。龙影当泉落，鸿名向庙垂。永言青史上，还见戴无为。"}
{"instruction": "写一首关于送别、友情、宦游、秋风、江海、城市、文章奏章的五言唐诗", "output": "朱绂临秦望，皇华赴洛桥。文章南渡越，书奏北归朝。树入江云尽，城衔海月遥。秋风将客思，川上晚萧萧。"}
{"instruction": "写一首关于送别、友情、思乡、春天、园林、行旅的五言唐诗", "output": "新柳间花垂，东西京路岐。园林知自到，寝食计相思。雨断淮山出，帆扬楚树移。晨昏心已泰，蝉发是回时。"}
{"instruction": "写一首关于禅意、隐逸、僧人、松树、磬声、来生、修行的五言唐诗", "output": "十二门中寺，诗僧寺独幽。多年松色别，后夜磬声秋。见世虑皆尽，来生事更修。终须执瓶钵，相逐入牛头。"}
{"instruction": "写一首关于咏物、莲花、祥瑞、政事、自然景观的七言唐诗", "output": "芙蓉池里叶田田，一本双花出碧泉。浓淡共妍香各散，东西分艳蔕相连。自知政术无他异，纵是祯祥亦偶然。四野人闻皆尽喜，争来入郭看嘉莲。"}
{"instruction": "写一首关于送别、出家、人生感慨、励志、动物意象的七言唐诗", "output": "鹿群相受岂能成，鸾凤终须万里征。何况故乡贫与贱，苏秦花锦事分明。"}
{"instruction": "写一首关于山水、自然景观、禅意、雨后景色的七言唐诗", "output": "盘空势险露岩根，深洞声寒落石泉。好是雨余江上见，水云僧出认西天。"}
{"instruction": "写一首关于思乡、羁旅、花、画、蜀地的七言唐诗", "output": "海棠花底三年客，不见海棠花盛开。却向江南看图画，始慙虚到蜀城来。"}
{"instruction": "写一首关于送别、边塞、风雪、使臣、凉州、和戎的五言律诗", "output": "萧关路绝久，石堠亦为尘。护塞空兵帐，和戎在使臣。风沙去国远，雨雪换衣频。若问凉州事，凉州多汉人。"}
{"instruction": "写一首关于羁旅、思乡、人生、腊节、命运、孤独的七言唐诗", "output": "喔喔晨鸡满树霜，喧喧晓渡簇舟航。数星昨夜寒炉火，一阵谁家腊瓮香。久别羇孤成潦倒，回看书劒更苍黄。逢人举止皆言命，至竟谋闲可胜忙。"}
{"instruction": "写一首关于友情、科举及第、才子、励志、送别、唐代科考的七言唐诗", "output": "湘中才子是刘郎，望在长沙住桂阳。昨日鸿都新上第，五陵年少让清光。"}
{"instruction": "", "output": "未能同隐云林下，且复相招禄仕间。随月有钱胜卖药，终年无事抵归山。镜湖水远何由泛，棠树枝高不易攀。惆怅八科残四在，两人荣闹两人闲。"}
{"instruction": "写一首关于隐逸、自然、景物、寓情于景的五言唐诗", "output": "儿童戏穿凿，咫尺见津涯。藓岸和纤草，松泉溅浅沙。光含半床月，影入一枝花。到此无醒日，当时有习家。"}
{"instruction": "写一首关于隐居、田园生活、友情、病中感怀的五言唐诗", "output": "扶病垂朱绂，归休步紫苔。郊扉存晚计，幕府媿群材。燕外晴丝卷，鸥边水叶开。隣家送鱼鼈，问我数能来。"}
{"instruction": "写一首关于寓人、生活、哲理、珊瑚、鱼龙的五言古诗", "output": "南国珊瑚树，好裁天马鞭。鱼龙不解语，海曲空婵娟。"}
{"instruction": "写一首关于贬谪、山水、仙境、抒怀、乐府的七言唐诗", "output": "州城迥遶拂云堆，镜水稽山满眼来。四面常时对屏障，一家终日在楼台。星河似向簷前落，鼓角惊从地底廻。我是玉皇香案吏，谪居犹得住蓬莱。"}
{"instruction": "写一首关于宴饮、送别、感恩、山水、隐逸的五言唐诗", "output": "画舸疾如飞，遥遥泛夕晖。石黥吹浪隐，玉女步尘归。独有衔恩处，明珠在钓矶。"}
{"instruction": "写一首关于送别、怀人、友情、秋景、寺院的七言唐诗", "output": "云连万木夕沈沈，草色泉声古院深。闻说羊车趋盛府，何言琼树在东林。松筠自古多年契，风月怀贤此夜心。惆怅送君身未达，不堪摇落听秋砧。"}
{"instruction": "写一首关于山水、自然、地理、咏物的五言唐诗", "output": "卓立群峰外，蟠根积水边。他皆任厚地，尔独近高天。白牓千家邑，清秋万估船。词人取佳句，刻画竟谁传。"}
{"instruction": "写一首关于宴赏、山水、友情、文人雅集的五言唐诗", "output": "杲杲朝阳时，悠悠清陂望。嘉树始氤氲，春游方浩荡。况逢文翰侣，爱此孤舟漾。绿野际遥波，横云分叠嶂。公堂日为倦，幽襟自兹旷。有酒今满盈，愿君尽弘量。"}
{"instruction": "写一首关于归隐、抒怀、哲理、紫芝叟、东都生活的五言古诗", "output": "南省去拂衣，东都来掩扉。病将老齐至，心与身同归。白首外缘少，红尘前事非。怀哉紫芝叟，千载心相依。"}
{"instruction": "写一首关于秋雨、思乡、隐逸、秋天、写景、寓情于景的五言律诗", "output": "飘洒当穷巷，苔深落叶铺。送寒来客馆，滴梦在庭梧。逼砌蛩声断，侵窗竹影孤。遥思渔叟兴，蓑笠在江湖。"}
{"instruction": "写一首关于咏物、植物、哲理、抒怀的五言唐诗", "output": "晓连星影出，晚带日光悬。本因遗采掇，翻自保天年。"}
{"instruction": "写一首关于女子、夜景、音乐、宫妆、闲情的七言唐诗", "output": "鬟梳闹扫学宫妆，独立闲庭纳夜凉。手把玉簪敲砌竹，清歌一曲月如霜。"}
{"instruction": "写一首关于佛教、宫廷、天文、帝王、颂德、哲理的五言唐诗", "output": "象设隆新宇，龙潜想旧居。碧楼披玉额，丹仗导金舆。代日兴光近，周星掩曜初。空歌清沛筑，梵乐奏胡书。帝造环三界，天文贲六虚。康哉孝理日，崇德在真如。"}
{"instruction": "写一首关于隐居、山水、田园、生活、写景的七言唐诗", "output": "十里青山有一家，翠屏深处更添霞。若为说得溪中事，锦石和烟四面花。"}
{"instruction": "写一首关于登高、思乡、秋天、旅人、写景的五言唐诗", "output": "秋兴因危堞，归心过远山。风霜征鴈早，江海旅人还。驿树寒仍密，渔舟晚更闲。仲宣何所赋，秪欲滞柴关。"}
{"instruction": "写一首关于羁旅、友情、思乡、人生感慨的五言唐诗", "output": "安亲非避地，羁旅十余年。道长时流许，家贫故旧怜。相逢今岁暮，远别一方偏。去住俱难说，江湖正渺然。"}
{"instruction": "写一首关于离别、乐府、近代曲辞、植物、春天的七言唐诗", "output": "潭上江边袅袅垂，日高风静絮相随。青楼一树无人见，正是女郎眠觉时。"}
{"instruction": "写一首关于建筑、自然、色彩、对仗技巧的五言唐诗", "output": "翠微分雉堞，丹气隐簷楹。"}
{"instruction": "写一首关于怀古、山水、隐逸、道观、哲理的五言唐诗", "output": "青幛倚丹田，荒凉数百年。犹知小山桂，尚识大罗天。药败金炉火，苔昏玉女泉。岁时无壁画，朝夕有阶烟。花柳三春节，江山四望悬。悠然出尘网，从此狎神仙。"}
{"instruction": "写一首关于忠良、讽喻、史事、抒怀的七言唐诗", "output": "曾陈章疏忤昭皇，扑落西南事可伤。岂使谏臣终屈辱，直疑天道恶忠良。生前卖卜居三蜀，死后驰名遍大唐。谁是后来修史者，言君力死正颓纲。"}
{"instruction": "写一首关于咏物、酒、云、友情、乐府、近代曲辞的五言唐诗", "output": "朔空曾纪历，带地旧疏泉。色泛临砀瑞，香流赴蜀仙。款交欣散玉，洽友悦沈钱。无复中山赏，空吟吴会篇。"}
{"instruction": "写一首关于送别、仕途、友情、古体诗、生活、历史典故的五言唐诗", "output": "飘飘苏季子，六印佩何迟。早作诸侯客，兼工古体诗。尔贤埋照久，余病长年悲。卢绾须征日，楼兰要斩时。岁阳初盛动，王化久磷缁。为人苍梧庙，看云哭九疑。"}
{"instruction": "写一首关于送别、迎候、乐府、近代曲辞的五言唐诗", "output": "送酒东南去，迎琴西北来。"}
{"instruction": "写一首关于边塞、美人、思乡、乐府、寓情于景、写音乐的七言唐诗", "output": "鬈发胡儿眼睛绿，高楼夜静吹横竹。一声似向天上来，月下美人望乡哭。直排七点星藏指，暗合清风调宫征。蜀道秋深云满林，湘江半夜龙惊起。玉堂美人边塞情，碧窗皓月愁中听。寒碪能捣百尺练，粉泪凝珠滴红线。胡儿莫作陇头吟，隔窗暗结愁人心。"}
{"instruction": "写一首关于登高、望远、山景、哲理的五言唐诗", "output": "不共众山同，岧嶤出迥空。几层高鸟外，万仞一楼中。水落难归地，云离便逐风。唯应霄汉客，绝顶路方通。"}
{"instruction": "写一首关于隐逸、山水、禅意、哲理、寺院的五言唐诗", "output": "适从郡邑喧，又兹三伏热。山中清景多，石罅寒泉洁。花香天界事，松竹人间别。殿分岚岭明，磴临悬壑绝。昏旭穷陟降，幽显尽披阅。嵚骇风雨区，寒知龙蛇穴。情虚澹泊生，境寂尘妄灭。经世岂非道，无为厌车辙。"}
{"instruction": "写一首关于生活、时序、饮酒、桑麦的七言唐诗", "output": "舍西柔桑叶可拈，江畔细麦复纤纤。人生几何春已夏，不放香醪如蜜甜。"}
{"instruction": "写一首关于隐逸、佛教、山水、修行、哲理的五言唐诗", "output": "宗流许身子，物表养高闲。空色清凉寺，秋声鼓吹山。看心水磬后，行道雨花间。七叶翻章句，时时启义关。"}
{"instruction": "写一首关于秋夜、思怀、友情、人生感慨的五言唐诗", "output": "萧条良夜永，秋草对衰颜。露下鸟初定，月明人自闲。独悲无旧业，共喜出时艰。为问功成后，同游何处山。"}
{"instruction": "写一首关于隐逸、山水、友情、自然的五言古诗", "output": "元气浮积水，沈沈深不流。春风万顷绿，映带至徐州。为客难适意，逢君方暂游。夤缘白苹际，日暮沧浪舟。渡口微月进，林西残雨收。水云去仍湿，沙鹤鸣相留。且习子陵隐，能忘生事忧。此中深有意，非为钓鱼钩。"}
{"instruction": "写一首关于思乡、抒怀、爱情、写水、写叶的五言唐诗", "output": "独步天沟岸，临流得叶时。此情谁会得？肠断一联诗。"}
{"instruction": "写一首关于友情、访友、秋雨、生活、劝酒的五言唐诗", "output": "肩舁仍挈榼，莫怪就君来。秋雨经三宿，无人劝一杯。"}
{"instruction": "写一首关于历史、怀古、宫殿、寓人、生活、哲理的五言排律", "output": "绣岭明珠殿，层峦下缭墙。仰窥丹槛影，犹想赭袍光。昔帝登封后，中原自古强。一千年际会，三万里农桑。几席延尧舜，轩墀接禹汤。雷霆驰号令，星斗焕文章。钓筑乘时用，芝兰在处芳。北扉闲木索，南面富循良。至道思玄圃，平居厌未央。钩陈裹岩谷，文陛压青苍。歌吹千秋节，楼台八月凉。神仙高缥缈，环珮碎丁当。泉暖涵窓镜，云娇惹粉囊。嫩岚滋翠葆，清渭照红粧。帖泰生灵寿，懽娱岁序长。月闻仙曲调，霓作舞衣裳。雨露偏金穴，乾坤入醉乡。玩兵师汉武，回手倒干将。黥鬣掀东海，胡牙揭上阳。喧呼马嵬血，零落羽林枪。倾国留无路，还魂怨有香。蜀峰横惨澹，秦树远微茫。鼎重山难转，天扶业更昌。望贤余故老，花萼旧池塘。往事人谁问，幽襟泪独伤。碧簷斜送日，殷叶半凋霜。迸水倾瑶砌，疎风罅玉房。尘埃羯鼓索，片段荔枝筐。鸟啄摧寒木，蜗涎蠹画梁。孤烟知客恨，遥起泰陵傍。"}
{"instruction": "写一首关于送别、友情、山水、鸟鸣、猿啸的五言律诗", "output": "楚水清若空，遥将碧海通。人分千里外，兴在一杯中。谷鸟吟晴日，江猨啸晚风。平生不下泪，于此泣无穷。"}
{"instruction": "写一首关于君王、后宫、女子、乐府、近代曲辞的五言唐诗", "output": "辞辇复当熊，倾心奉六宫。君王若看貌，甘在众妃中。"}
{"instruction": "写一首关于音乐、美人、春愁、抒情、乐府、近代曲辞的五言唐诗", "output": "虚室有秦筝，筝新月复清。弦多弄委曲，柱促语分明。晓怨凝繁手，春娇入曼声。近来唯此乐，传得美人情。"}
{"instruction": "写一首关于思乡、送别、山水、友情、鱼鸟的五言唐诗", "output": "西陵遇风处，自古是通津。终日空江上，云山若待人。汀洲寒事早，鱼鸟兴情新。回望山阴路，心中有所亲。"}
{"instruction": "写一首关于乐府、近代曲辞、宫廷、宴饮、抒情的七言唐诗", "output": "昨夜遥欢出建章，今朝缀赏度昭阳。传声莫闭黄金屋，为报先开白玉堂。"}
{"instruction": "写一首关于隐居、田园、吏隐、自然、植物、哲理的五言古诗", "output": "列位簪缨序，隐居林野躅。徇物爽全直，栖真昧均俗。若人兼吏隐，率性夷荣辱。地藉朱邸基，家在青山足。暂弭西园盖，言事东臯粟。筑室俯涧滨，开扉面岩曲。庭幽引夕雾，簷迥通晨旭。迎秋谷黍黄，含露园葵绿。胜情狎兰杜，雅韵锵金玉。伊我怀丘园，愿心从所欲。"}
{"instruction": "写一首关于送别、地方长官、水乡、宦游、自然景物的五言唐诗", "output": "遥遥去舸新，浸郭苇兼苹。树列巢滩鹤，乡多钓浦人。虹分阳羡雨，浪隔广陵春。知竟三年秩，琴书外是贫。"}
{"instruction": "写一首关于隐逸、山居、友情、禅意、自然的五言古诗", "output": "晨起峰顶心，怀人望空碧。扫雪开寺门，洒水净僧席。言笑形外阻，风仪想中觌。驰心惊叶动，倾耳闻泉滴。岂虑咆虎逢，乍疑崩湍隔。前期或不顾，知尔隳常格。如今谁山下，秋霖步淅沥。吾亦聊自得，行禅荷轻策。松声畅幽情，山意导遐迹。举目无世人，题诗足奇石。贫山何所有，特此邀来客。"}
{"instruction": "写一首关于隐逸、修行、自由、民生、僧人生活的五言古诗", "output": "不食更何忧，自由中自由。身轻嫌衲重，天旱为民愁。应器谁将去，生台蚁不游。会须传此术，相共老山丘。"}
{"instruction": "写一首关于仙人、时空变迁、隐逸、离别、怀旧的七言唐诗", "output": "洞中日月洞中仙，不算离家是几年。出郭始知人代变，又须抛却古时钱。"}
{"instruction": "写一首关于感伤、音乐、人生、抒怀、乐府的七言唐诗", "output": "万事伤心对管弦，一身含泪向春烟。黄金用尽教歌舞，留与他人乐少年。"}
{"instruction": "写一首关于友情、思乡、乐府、近代曲辞的七言唐诗", "output": "帝城行乐日纷纷，天畔穷愁我与君。秦女笑歌春不见，巴猨啼哭夜常闻。何处琵琶弦似语，谁家[呙]堕髻如云。人生多少欢娱事，那独千分无一分。"}
{"instruction": "写一首关于爱情、怨情、乐府、近代曲辞、水的七言唐诗", "output": "借问江湖与海水，何似君情与妾心。相恨不如潮有信，相思始觉海非深。"}
{"instruction": "写一首关于春天、植物、自然意象的五言唐诗", "output": "沼萍遍水缬，榆荚满枝钱。"}
{"instruction": "写一首关于咏柳、写景、植物、风流意蕴的七言唐诗", "output": "小眉初展绿条稠，露压烟蒙不自由。莫是折来偏属意，依稀相似是风流。"}
{"instruction": "写一首关于赠别、抒怀、宫廷、仙道、才情的七言唐诗", "output": "清时无事奏明光，不遣当关报早霜。中禁词臣寻引领，左川归客自回肠。郎君下笔惊鹦鹉，侍女吹笙弄凤凰。空寄大罗天上事，众仙同日咏霓裳。"}
{"instruction": "写一首关于隐逸、禅意、友情、寺院、人生感慨的五言唐诗", "output": "暂别青蓝寺，今来发欲斑。独眠孤烛下，风雨在前山。坏宅终须去，空门不易还。支公有方便，一愿启玄关。"}
{"instruction": "写一首关于音乐、春风、愁绪、乐府、近代曲辞的七言唐诗", "output": "飒飒先飞梁上尘，朱唇不动翠眉颦。愿得春风吹更远，直教愁杀满城人。"}
{"instruction": "", "output": "千峰白露后，云壁挂残灯。曙色海边日，经声松下僧。意闲门不闭，年去水空澄。稽首如何问，森罗尽一乘。"}
{"instruction": "写一首关于隐逸、山水、怀古、佛教、自然意象的五言唐诗", "output": "静林溪路远，萧帝有遗踪。水击罗浮磬，山鸣于阗钟。灯传三世火，树老万株松。无数烟霞色，空闻昔卧龙。"}
{"instruction": "写一首关于仕途、感怀、哲理、寄友、生活、自然的七言唐诗", "output": "早攀霄汉上天衢，晚落风波委世途。雨露施恩无厚薄，蓬蒿随分有荣枯。伤禽侧翅惊弓箭，老妇低颜事舅姑。碧落三仙曾识面，年深记得姓名无。"}
{"instruction": "写一首关于禅意、隐逸、夏夜、佛教、修行的五言唐诗", "output": "空学西天客，冥然生意长。夏高云纳愁近坛凉（此联抄本原缺二字）。月半生空处，孤灯宿上方。欲离夕字想，何法御心王。。"}
{"instruction": "写一首关于乐府、近代曲辞、南人行乐北人悲、春天、感时的七言唐诗", "output": "日暮江头闻竹枝，南人行乐北人悲。自从雪里唱新曲，直至三春花尽时。"}
{"instruction": "写一首关于哲理、抒怀、隐逸、道家思想的五言古诗", "output": "壶丘道为量，玄虚固难知。季咸曜浅术，御寇初深疑。至人忘祸福，感变靡定期。太冲杳无朕，元化谁能知。"}
{"instruction": "写一首关于动物、虫豸、哲理、寓言、生活、毒蛇的五言唐诗", "output": "巴蛇千种毒，其最鼻褰蛇。掉舌翻红燄，盘身蹙白花。喷人竖毛发，饮浪沸泥沙。欲学叔敖瘗，其如多似麻。"}
{"instruction": "写一首关于隐逸、修道、自然、生活、月亮、云的五言唐诗", "output": "先生修道处，茆屋远嚣氛。叩齿坐明月，搘颐望白云。精神含药色，衣服带霞纹。无话瀛洲路，多年别少君。"}
{"instruction": "写一首关于秋景、思旧、感时、抒怀、悲秋的七言唐诗", "output": "秋含砧杵捣斜阳，笛引西风颢气凉。薜荔惹烟笼蟋蟀，芰荷翻雨泼鸳鸯。当年酒贱何妨醉，今日时难不易狂。肠断旧游从一别，潘安惆怅满头霜。"}
{"instruction": "写一首关于夏日、避暑、寺庙、隐逸、闲适的五言唐诗", "output": "何处消长日，慈恩精舍频。僧高容野客，树密绝嚣尘。闲上凌虚塔，相逢避暑人。却愁归去路，马迹竝车轮。"}
{"instruction": "写一首关于清明、春色、失意、下第、愁绪、人生感慨的七言唐诗", "output": "明时帝里遇清明，还逐游人出禁城。九陌芳菲莺自啭，万家车马雨初晴。客中下第逢今日，愁里看花厌此生。春色来年谁是主，不堪憔悴更无成。"}
{"instruction": "写一首关于田园生活、隐逸、哲理、闲适的五言唐诗", "output": "阮籍生涯懒，嵇康意气疎。相逢一醉饱，独坐数行书。小池聊养鹤，闲田且牧猪。草生元亮径，花暗子云居。倚床看妇织，登垅课儿锄。回头寻仙事，并是一空虚。"}
{"instruction": "写一首关于离别、感怀、动物、马、抒情、生活、友情的七言唐诗", "output": "五年花下醉骑行，临卖回头嘶一声。项籍顾骓犹解叹，乐天别骆岂无情。"}
{"instruction": "写一首关于边塞、立功、英雄、乐府、近代曲辞、写人、军事的五言唐诗", "output": "燕颔多奇相，狼头敢犯边。寄言班定远，正是立功年。"}
{"instruction": "", "output": "淅沥生丛筿，空蒙泫网轩。暝姿看远树，春意入尘根。点细飘风急，声轻入夜繁。雀喧争槿树，人静出蔬园。瓦湿光先起，房深影易昏。不应江上草，相与滞王孙。"}
{"instruction": "写一首关于修道、哲理、阴阳、神鬼的七言唐诗", "output": "魄微入魂牝牡结，阳呴阴滋神鬼灭。千歌万赞皆未决，古往今来抛日月。"}
{"instruction": "写一首关于思乡、愁绪、人生感慨、植物的五言唐诗", "output": "何事到容州，临池照白头。兴随年已往，愁与水长流。僶俯思逋客，辛勤悔饭牛。诗人亦何意，树草欲忘忧。"}
{"instruction": "写一首关于抒怀、哲理、读书、隐逸的七言唐诗", "output": "张辞张辞自不会，天下经书在腹内。身即腾腾处世间，心即逍遥出天外。"}
{"instruction": "写一首关于怀人、隐逸、友情、咏怀、题诗、雪、竹的五言唐诗", "output": "旧日相知尽，深居独一身。闭门空有雪，看竹永无人。每许前山隐，曾怜陋巷贫。题诗今尚在，暂为拂流尘。"}
{"instruction": "写一首关于月亮、哲理、自然意象的七言唐诗", "output": "初月如弓未上弦，分明挂在碧霄边。时人莫道蛾眉小，三五团圆照满天。"}
{"instruction": "写一首关于思乡、送别、友情、秋日、驿站、音乐的七言唐诗", "output": "苹洲重到杳难期，西倚邮亭忆往时。北海尊中常有酒，东阳楼上岂无诗。地清每负生灵望，官重方升礼乐司。闻说江南旧歌曲，至今犹自唱吴姬。"}
{"instruction": "写一首关于赠别、仕途、赞颂、人物、七叶簪貂、破犀象、跃龙蛇、九华山的七言唐诗", "output": "神珠无颣玉无瑕，七叶簪貂汉相家。阵面奔星破犀象，笔头飞电跃龙蛇。绛帏夜坐穷三史，红斾春行到九华。只怕池人留不住，别迁征镇拥高牙。"}
{"instruction": "写一首关于道家、隐逸、神仙、修道、生活、哲理的五言唐诗", "output": "窈窕流精观，深沈紫翠庭。金匳调上药，宝案读仙经。作赋看神雨，乘槎辨客星。秪应谢人俗，轻举托云𫐌。"}
{"instruction": "写一首关于隐逸、园林、自然、闲适、文人雅趣的五言唐诗", "output": "篆笔飞章暇，园亭染翰游。地奇人境别，事远俗尘收。书阁山云起，琴斋涧月留。泉清鳞影见，树密鸟声幽。杜馥熏梅雨，荷香送麦秋。无劳置驿骑，文酒可相求。"}
{"instruction": "写一首关于友情、贬谪、思乡、感怀、月亮、雁的七言律诗", "output": "生涯岂料承优诏，世事空知学醉歌。江上月明胡鴈过，淮南木落楚山多。寄身且喜沧洲近，顾影无如白发何。今日龙钟人共弃，媿君犹遣慎风波。"}
{"instruction": "写一首关于登高、怀古、山水、碑刻、松竹的五言唐诗", "output": "旷望登古台，台高极人目。叠嶂列远空，闲花杂平陆。白云入窗牖，野翠生松竹。欲览碑上文，苔侵岂堪读。"}
{"instruction": "写一首关于闲适生活、安贫乐道、家居、自足的五言唐诗", "output": "莫讶家居窄，无嫌活计贫。只缘无长物，始得作闲人。青竹单床簟，乌纱独幅巾。其余皆称是，亦足奉吾身。"}
{"instruction": "写一首关于咏物、仙掌、天池、救旱、济世情怀的七言唐诗", "output": "万古亭亭倚碧霄，不成擎亦不成招。何如掬取天池水，洒向人间救旱苗。"}
{"instruction": "写一首关于少年、乐府、近代曲辞、豪侠、游戏、打斗的五言唐诗", "output": "自拳五色毬，迸入他人宅。却捉苍头奴，玉鞭打一百。"}
{"instruction": "写一首关于仕途、山、羁旅、感怀、衰老的七言唐诗", "output": "官微多惧事多同，拙性偏无主驿功。山在门前登不得，鬓毛衰尽路尘中。"}
{"instruction": "写一首关于感恩、报恩、生活哲理的五言古诗", "output": "负恩必须酬，施恩慎勿（色）索。得他一石面，还他十斗麦。得他半疋练，还他二丈帛。瓠芦作朾车，棒莫作出客。"}
{"instruction": "写一首关于怀古、思乡、爱情、乐府、近代曲辞的七言唐诗", "output": "楚天遥望每长嚬，宋玉襄王尽作尘。不会瑶姬朝与暮，更为云雨待何人。"}
{"instruction": "写一首关于送别、友情、人生感慨、荣枯、生死的五言唐诗", "output": "春雨昨开花，秋霜忽沾草。荣枯催日夕，去住皆须老。君望汉家原，高坟渐成道。"}
{"instruction": "写一首关于友情、科举、仕途、隐逸、银河、树的七言唐诗", "output": "半因同醉杏花园，尘忝鸿𬬻与铸颜。已脱素衣酬素发，敢持青桂爱青山。虽知珠树悬天上，终赖银河接世间。毕使海涯能拔宅，三秦二十四畿寰。"}
{"instruction": "写一首关于咏史、怀人、神话、女性的七言唐诗", "output": "前代休怜事可奇，后来还出有光辉。争知昼卧纱窗里，不见神人覆玉衣。"}
{"instruction": "写一首关于怀旧、山水、雪景、楼阁的七言唐诗", "output": "浔阳物景真难及，练泻澄江最好看。曾上虚楼吟倚槛，五峰擎雪照人寒。"}
{"instruction": "写一首关于哀悼、挽歌、生死、松柏、悲风的五言唐诗", "output": "日落桑榆下，寒生松柏中。冥冥多苦雾，切切有悲风。京兆新阡辟，扶阳甲第空。郭门从此去，荆棘渐蒙笼。"}
{"instruction": "写一首关于羁旅、思乡、夜晚、江水、寒蛩的七言唐诗", "output": "向蜀还秦计未成，寒蛩一夜绕床鸣。愁眠不稳孤灯尽，坐听嘉陵江水声。"}
{"instruction": "写一首关于隐逸、田园、花、山水、意境的五言唐诗", "output": "地胜非离郭，花深故号村。已怜梁雪重，仍愧楚云繁。山近当吟冷，泉高入梦喧。依稀小有洞，邂逅武陵源。月好频移座，风轻莫闭门。流莺更多思，百啭待黄昏。"}
{"instruction": "写一首关于送别、思乡、友情、衰老、花、云、山的五言律诗", "output": "追饯同舟日，伤春一水间。飘零为客久，衰老羡君还。花远重重树，云轻处处山。天涯故人少，更益鬓毛斑。"}
{"instruction": "", "output": "尚书劒履出明光，居守旌旗赴洛阳。世上功名兼将相，人间声价是文章。衙门晓辟分天仗，宾幕初开辟省郎。从发坡头向东望，春风处处有甘棠。"}
{"instruction": "写一首关于隐居、道家、读书、友情、生活、松子的五言唐诗", "output": "削去僧家事，南池便隐居。为怜松子寿，还卜道家书。药院常无客，茶樽独对余。有时招逸史，来饭野中蔬。"}
{"instruction": "写一首关于书法、艺术、怀素、草书、赞人、自然意象的七言唐诗", "output": "衡阳双峡插天峻，青壁巉巉万余仞。此中灵秀众所知，草书独有怀素奇。怀素身长五尺四，嚼汤诵呪吁可畏。铜瓶锡杖倚闲庭，斑管秋毫多逸意。或粉壁，或彩牋，蒲葵绢素何相鲜。忽作风驰如电掣，更点飞花兼散雪。寒猨饮水撼枯藤，壮士拔山伸劲铁。君不见张芝昔日称独贤，君不见近日张旭为老颠。二公绝艺人所惜，怀素传之得真迹。峥嵘蹙出海上山，突兀状成湖畔石。一纵又一横，一欹又一倾。临江不羡飞帆势，下笔长为骤雨声。我牧此州喜相识，又见草书多慧力。怀素怀素不可得，开卷临池转相忆。"}
{"instruction": "写一首关于赠别、赞美、官员、山水、文学才华的七言唐诗", "output": "康乐风流五百年，永嘉铃阁又登贤。严城鼓动鱼惊海，华屋尊开月下天。内使笔锋光案牍，鄢陵诗句满山川。今来谁似韩家贵，越绝髦幢鴈影连。"}
{"instruction": "写一首关于植物、生长、自然、听雨、生活情趣的七言唐诗", "output": "莫道盆池作不成，藕稍初种已齐生。从今有雨君须记，来听萧萧打叶声。"}
{"instruction": "写一首关于送别、思乡、节日、友情的五言唐诗", "output": "南原相送处，秋水草还生。同作忆乡客，如今分路行。因谁寄归信，渐远问前程。明日重阳节，无人上古城。"}
{"instruction": "写一首关于音乐、乐府、宫廷、听乐、近代曲辞的七言唐诗", "output": "听奏繁弦玉殿清，风传曲度禁林明。君王听乐棃园煖，翻到云门第几声。"}
{"instruction": "写一首关于咏物、秋天、植物、抒怀、节令的七言唐诗", "output": "为报繁霜且莫催，穷秋须到自低垂。横拖长袖招人别，只待春风却舞来。"}
{"instruction": "写一首关于早朝、仕途、兄弟情、黎明、宫廷的五言唐诗", "output": "上陌行初尽，严城立未开。人疑早朝去，客是远方来。伏奏徒将命，周行自引才。可怜霄汉曙，鸳鹭正徘徊。"}
{"instruction": "写一首关于友情、送别、感伤、地方风物的七言唐诗", "output": "有花有酒有笙歌，其奈难逢亲故何。近海饶风春足雨，白须太守闷时多。"}
{"instruction": "写一首关于故人、相逢、思旧、感怀的七言唐诗", "output": "故人相见汾酒龙钟，总为情怀昔日浓。随头尽见新白髪，何曾有个旧颜容！。"}
{"instruction": "写一首关于科举、士人生活、讽刺、时事的唐诗", "output": "欲入举场，先问苏张。苏张犹可，三杨杀我。"}
{"instruction": "写一首关于节日、庆典、朝廷、麒麟阁、乐府、近代曲辞的七言唐诗", "output": "临轩启扇似云收，率土朝天剧水流。瑞色含春当正殿，香烟捧日在高楼。三朝气蚤迎恩泽，万岁声长绕冕旒。请问汉家功第一，麒麟阁上识酂侯。"}
{"instruction": "写一首关于隐居、山水、田园、哲理、抒怀的五言古诗", "output": "结茅苍岭下，自与喧卑隔。况值雷雨晴，郊原转岑寂。出门看反照，绕屋残溜滴。古路绝人行，荒陂响蝼蝈。篱崩瓜豆蔓，圃壤牛羊迹。断续古祠鸦，高低远村笛。喜闻东臯润，欲往未通屐。杖策试危桥，攀萝瞰苔壁。隣翁夜相访，缓酌聊跂石。新月出污尊，浮云在中舃。常隳腐儒操，谬习经邦画。有待时未知，非关慕沮溺。"}
{"instruction": "写一首关于宴饮、送别、友情、边塞、春天的五言唐诗", "output": "东门留客处，沽酒用钱刀。秋水床下急，斜晖林外高。金羇络騕褭，玉匣闭豪曹。去日随戎幕，东风见伯劳。"}
{"instruction": "写一首关于禅意、悟道、龙、自然意象的唐诗", "output": "龙牙山里龙，形非世间色。世上画龙人，巧巧描不得。唯有识龙人，一见便心息。"}
{"instruction": "写一首关于音乐、美人、宫廷、抒怀、乐府、近代曲辞的七言唐诗", "output": "红妆齐抱紫檀槽，一抹朱弦四十条。湘水凌波惭鼓瑟，秦楼明月罢吹箫。寒敲白玉声偏婉，暖逼黄莺语自娇。丹禁旧臣来侧耳，骨清神爽似闻韶。"}
{"instruction": "", "output": "眼心非一处，心眼旧分离。直令渠眼见，谁遣报心知。"}
{"instruction": "写一首关于怀古、哲理、边塞、历史、抒怀的五言唐诗", "output": "扶苏秦帝子，举代称其贤。百万犹在握，可争天下权。束身就一劒，壮志皆弃捐。塞下有遗迹，千龄人共传。疎芜尽荒草，寂历空寒烟。到此尽垂泪，非我独潸然。"}
{"instruction": "写一首关于隐居、友情、山水、植物、酒宴的七言唐诗", "output": "溪岚漠漠树重重，水槛山窗次第逢。晚叶尚开红踯躅，秋芳初结白芙蓉。声来枕上千年鹤，影落杯中五老峰。更媿殷勤留客意，鱼鲜饭细酒香浓。"}
{"instruction": "写一首关于送别、友情、江景、离愁的七言绝句", "output": "水阔江天两不分，行人两处更相闻。遥遥已失风帆影，半日虚销指点云。"}
{"instruction": "写一首关于自然、雷雨、战争隐喻、哲理的五言唐诗", "output": "始贺天休雨，还嗟地出雷。骤看浮峡过，密作渡江来。牛马行无色，蛟龙鬬不开。干戈盛阴气，未必自阳台。"}
{"instruction": "写一首关于自然、植物、春景、道家隐逸的七言唐诗", "output": "昨夜春霞迸藓根，乱披烟箨出柴门。稚川龙过应回首，认得青青几代孙。（见《全芳备祖后集》卷二三）。"}
{"instruction": "写一首关于送别、友情、隐逸、高士、田园的七言唐诗", "output": "吴门顾子予早闻，风貌真古谁似君。人中黄宪与颜子，物表孤高将片云。性背时人高且逸，平生好古无俦匹。醉书在箧称绝伦，神画开厨怕飞出。谢氏檀郎亦可俦，道情还似我家流。安贫日日读书坐，不见将名干五侯。知君别业长洲外，欲行秋田循畎浍。门前便取觳觫乘，腰上还将鹿卢佩。禅子有情非世情，御荈贡余聊赠行。满道喧喧遇君别，争窥玉润与冰清。"}
{"instruction": "写一首关于边塞、战争、抒怀、书生、乐府、近代曲辞的五言唐诗", "output": "雁塞日初晴，狐关雪复平。危楼缘广漠，古窦傍长城。拂剑金星出，弯弧玉羽鸣。谁知系虏者，贾谊是书生。"}
{"instruction": "写一首关于仕途、人生感慨、哲理、怀旧、隐逸的七言唐诗", "output": "坐镇清朝独殷然，闲征故事数前贤。用才同践钧衡地，禀气终分大小年。威凤本池思泛泳，仙查旧路望回旋。犹怜绮季深山里，唯有松风与石田。"}
{"instruction": "写一首关于怀旧、感时、送别、自然景物的七言唐诗", "output": "去年来送行人处，依旧虫声古岸南。斜日照溪云影断，水葓花穗倒空潭。"}
{"instruction": "写一首关于战争、边塞、征戍、思乡、乐府、近代曲辞的七言唐诗", "output": "骄虏乘秋下蓟门，阴山日夕烟尘昏。三军疲马力已尽，百战残兵功未论。阵云泱漭屯塞北，羽书纷纷来不息。孤城望处增断肠，折剑看时可沾臆。元戎日夕且歌舞，不念关山久辛苦。自矜倚剑气凌云，却笑闻笳泪如雨。万里飘飖空此身，十年征战老胡尘。赤心报国无片赏，白首还家有几人。朔风萧萧动枯草，旌旗猎猎榆关道。汉月何曾照客心，胡笳只解催人老。军前仍欲破重围，闺里犹应愁未归。小妇十年啼夜织，行人九月忆寒衣。饮马滹河晚更清，行吹羗笛远归营。只恨汉家多苦战，徒遗金镞满长城。"}
{"instruction": "写一首关于哲理、抒怀、历史兴亡、天道、寓人、隐逸的五言古诗", "output": "幽居观天运，悠悠念群生。终古代兴没，豪圣莫能争。三季沦周赧，七雄灭秦嬴。复闻赤精子，提劒入咸京。炎光既无象，晋虏复纵横。尧禹道已昧，昏虐势方行。岂无当世雄，天道与胡兵。咄咄安可言，时醉而未醒。仲尼溺东鲁，伯阳遁西溟。大运自古来，旅人胡叹哉。"}
{"instruction": "写一首关于思乡、友情、抒怀、冬景的五言律诗", "output": "空为梁甫吟，谁竟是知音。风雪生寒夜，乡园来旧心。沧江孤棹逈，白阁一钟深。君子久忘我，此怀甘自沈。"}
{"instruction": "写一首关于游侠、少年、都市生活、乐府、近代曲辞的五言唐诗", "output": "追逐轻薄伴，闲游不著绯。长拢出猎马，数换打毬衣。晓日寻花去，春风带酒归。青楼无昼夜，歌舞歇时稀。"}
{"instruction": "写一首关于悼念、动物、鸟、抒怀、月夜的七言唐诗", "output": "道林曾放雪翎飞，应悔庭除闭羽衣。料得王恭披鹤氅，倚吟犹待月中归。"}
{"instruction": "写一首关于自然、风、景物、哲理、咏物的五言唐诗", "output": "旭日悬清景，微风在绿条。入松声不发，过柳影空摇。长养应潜变，扶疎每暗飘。有林时杳杳，无树𫏐萧萧。慢逐清烟散，轻和瑞气饶。丰年知有待，歌咏美唐尧。"}
{"instruction": "写一首关于宫廷生活、宫怨、植物、鸟的七言唐诗", "output": "宫花不共外花同，正月长生一半红。供御樱桃看守别，直无鸦鹊到园中。"}
{"instruction": "写一首关于时光、衰老、人生、哲理、抒怀的五言古诗", "output": "今朝复明日，不觉年齿暮。白发逐梳落，朱颜辞镜去。当春颇愁寂，对酒寡欢趣。遇境多怆辛，逢人益敦故。形质属天地，推迁从不住。"}
{"instruction": "写一首关于闲适、友情、仙境、星河、楼阁的七言唐诗", "output": "上阳宫里晓钟后，天津桥头残月前。空阔境疑非下界，飘飖身似在寥天。星河隐映初生日，楼阁葱茏半出烟。此处相逢倾一醆，始知地上有神仙。"}
{"instruction": "写一首关于孤儿、远行、贫贱、离别、悲情、生活、乐府、近代曲辞的五言唐诗", "output": "孤儿去慈亲，远客丧主人。莫吟苦辛曲，谁忍闻可闻。可闻不可说，去去无期别。行人念前程，不待参辰没。朝亦常苦饥，暮亦常苦饥。飘飘万余里，贫贱多是非。少年莫远游，远游多不归。"}
{"instruction": "写一首关于送别、思乡、山水、行旅的五言唐诗", "output": "西蜀三千里，巴南水一方。晓云天际断，夜月峡中长。"}
{"instruction": "写一首关于神仙、咏古、乐府、近代曲辞、月亮、鹤、桃花的七言唐诗", "output": "王子吹箫月满台，玉箫清转鹤裴回。曲终飞去不知处，山下碧桃春自开。"}
{"instruction": "写一首关于羁旅、思乡、自然景观、哲理的五言唐诗", "output": "解缆春风后，鸣榔晓涨前。阳乌出海树，云雁下江烟。积气冲长岛，浮光溢大川。不能怀魏阙，心赏独泠然。"}
{"instruction": "写一首关于思乡、友情、秋日、感怀、写雁、江上、饮酒的七言唐诗", "output": "病寄南徐两度秋，故人依约亦扬州。偶因鴈足思闲事，拟棹孤舟访旧游。风急几闻江上笛，月高谁共酒家楼。平生意气消磨尽，甘露轩前看水流。"}
{"instruction": "写一首关于人生、哲理、励志、生活、动物、植物的五言唐诗", "output": "买马买锯牙，买犊买破车。养禽当养鹘，种树先种花。人生负俊健，天意与光华。莫学蚯蚓辈，食泥近土涯。"}
{"instruction": "写一首关于宴饮、友情、宫廷、植物、音乐的七言唐诗", "output": "我有嘉宾宴乍欢，画帘纹细凤双盘。影笼沼沚修篁密，声透笙歌羯鼓干。散后便依书箧寐，渴来潜想玉壶寒。樱桃零落红桃媚，更俟旬余共醉看。"}
{"instruction": "写一首关于观潮、自然景观、钱塘江、乐府、近代曲辞的七言唐诗", "output": "浙江悠悠海西绿，惊涛日夜两翻覆。钱塘郭里看潮人，直至白头看不足。"}
{"instruction": "写一首关于田园、隐居、自然、寂寞、春风、山野的五言唐诗", "output": "村前村后树，寓赏有余情。青麦路初断，紫花田未耕。雉声闻不到，山势望犹横。寂寞春风里，吟酣信马行。"}
{"instruction": "写一首关于植物、莲花、写景、抒情、禅意的七言唐诗", "output": "影欹晴浪势欹烟，恨态缄言日抵年。轻雾晓和香积饭，片红时堕化人船。人间有笔应难画，雨后无尘更好怜。何限断肠名不得，倚风娇怯醉腰偏。"}
{"instruction": "写一首关于感怀、人生、红叶、秋天、抒情的五言绝句", "output": "临风杪秋树，对酒长年人。醉貌如霜叶，虽红不是春。"}
{"instruction": "写一首关于友情、怀人、思乡、植物、陶令风的五言唐诗", "output": "吾爱崔秋浦，宛然陶令风。门前五杨柳，井上二梧桐。山鸟下厅事，簷花落酒中。怀君未忍去，惆怅意无穷。"}
{"instruction": "写一首关于思乡、友情、山水、植物的五言唐诗", "output": "偏郡隔云岑，回溪路更深。少留攀桂树，长渴望梅林。野笋资公膳，山花慰客心。别来无信息，可谓井瓶沈。"}
{"instruction": "写一首关于友情、生死、抒怀、人生感慨的五言唐诗", "output": "元伯来相葬，山涛誓抚孤。不知他日事，兼得似君无。"}
{"instruction": "写一首关于送别、友情、秋风、蝉鸣、人生感怀的五言唐诗", "output": "蝉鸣一何急，日暮秋风树。即此不胜愁，陇阴人更去。相逢与相失，共是亡羊路。"}
{"instruction": "写一首关于人生感慨、仕途、饮酒、月亮、笛声、梅的七言唐诗", "output": "穷通分定莫凄凉，且放欢情入醉乡。范蠡扁舟终去相，冯唐半世只为郎。风飘玉笛梅初落，酒泛金樽月未央。休把虚名挠怀抱，九原丘陇尽侯王。"}
{"instruction": "写一首关于隐居、禅意、山景、闲适、僧人生活的五言律诗", "output": "独居何意足，山色在前门。身野长无事，心冥自不言。闲行数乱竹，静坐照清源。物外从知少，禅徒不耐烦。"}
{"instruction": "写一首关于寓理、佛教、自然意象、地名典故的七言唐诗", "output": "石鼓高悬蕴大音，白云峰顶始铺金。能来斯地鼓斯鼓，尽达曹溪圣祖心。"}
{"instruction": "写一首关于思乡、送别、乐府、近代曲辞、写水的五言绝句", "output": "自君之出矣，宝镜为谁明。思君如陇水，长闻呜咽声。"}
{"instruction": "写一首关于植物、抒怀、人生感慨、春天、白露的五言古诗", "output": "漠漠复霏霏，为君垣上衣。昭阳辇下草，应笑此生非。掩蔼青春去，苍茫白露稀。犹胜萍逐水，流浪不相依。"}
{"instruction": "写一首关于相思、感兴、乐府、近代曲辞、月亮、流水的七言唐诗", "output": "朝云暮雨镇相随，去雁来人有返期。玉枕秪知长下泪，银灯空照不眠时。仰看明月翻含意，俯眄流波欲寄词。却忆初闻凤楼曲，教人寂寞复相思。"}
{"instruction": "写一首关于送别、边塞、友情、戍边、秋天的七言律诗", "output": "塞垣从事识兵机，只拟平戎不拟归。入夜笳声含白发，报秋榆叶落征衣。城临战垒黄云晚，马渡寒沙夕照微。此别不应书断绝，满天霜雪有鸿飞。"}
{"instruction": "写一首关于送别、思乡、友情、山水、行旅的七言唐诗", "output": "卢橘花香拂钓矶，佳人犹舞越罗衣。三洲水浅鱼来少，五岭山高鴈到稀。客路晚依红树宿，乡关朝望白云归。交亲不念征南吏，昨夜风帆去似飞。"}
{"instruction": "写一首关于送别、友情、边塞、思乡、天文、植物的五言律诗", "output": "离亭聊把酒，此路彻边头。草白雁来尽，时清人去游。汾河流晋地，塞雪满幷州。别后相思夜，空看北斗愁。"}
{"instruction": "写一首关于友情、雪夜、访友、酬赠、饮酒、写景的七言唐诗", "output": "可怜今夜鹅毛雪，引得高情鹤氅人。红蜡烛前明似昼，青毡帐里暖如春。十分满醆黄金液，一尺中庭白玉尘。对此欲留君便宿，诗情酒分合相亲。"}
{"instruction": "写一首关于冥会、悼亡、坟墓、青草、生死的五言唐诗", "output": "朱轩下长路，青草启孤坟。犹胜阳台上，空看朝暮云。"}
{"instruction": "写一首关于送别、友情、山水、行旅的五言律诗", "output": "山开江色上，孤赏去应迟。绿水迎吴榜，秋风入楚词。猨清独宿处，木落远行时。见说东阳守，登楼为尔期。"}
{"instruction": "写一首关于隐逸、僧人、山景、禅意、自然的五言唐诗", "output": "苍翠霾高雪，西峰鸟外看。久披山衲坏，孤坐石床寒。盥手水泉滴，燃灯夜烧残。终期老云峤，煮药伴中餐。"}
{"instruction": "写一首关于隐逸、修道、自然、生活、植物、动物的五言唐诗", "output": "驾鹤排朱雾，乘鸾入紫烟。凌晨味潭菊，薄暮玩峰莲。玉叶低梁下，金飗引窗前。啸傲云霞际，留情鳞羽年。"}
{"instruction": "写一首关于悼亡、历史、朝廷、相国、青史的五言唐诗", "output": "摄政朝章重，持衡国相尊。笔端通造化，掌内运乾坤。青史遗芳满，黄枢故事存。空悲渭桥路，谁对汉皇言。"}
{"instruction": "写一首关于友情、行旅、感怀、山水、寺院的五言唐诗", "output": "古人留路去，今日共君行。若待青山尽，应逢白发生。谁知到兰若，流落一书名。"}
{"instruction": "写一首关于咏物、感遇、应制、植物、隐逸、哲理的杂言唐诗", "output": "新藤正可玩，得地又逢时。罗生密叶交绿蔓，欲布清阴垂紫蕤。已带朝光暖，犹含轻露滋。遥依千华殿，稍上万年枝。余芳连桂树，积润傍莲池。岂如幽谷无人见，空覆荒榛杂兔丝。圣心对此应有感，隐迹如斯谁复知。怀贤劳永叹，比物赋新诗。聘丘园，访茅茨。为谢中林士，王道本无私。"}
{"instruction": "写一首关于失意、怀才不遇、春愁、人生感慨的五言唐诗", "output": "南溪抱瓮客，失意自怀羞。晚路谁携手，残春自白头。"}
{"instruction": "写一首关于羁旅、思乡、友情、咏史怀古、月亮、猿声、湘妃竹的七言绝句", "output": "夜泊湘川逐客心，月明猿苦血沾襟。湘妃旧竹痕犹浅，从此因君染更深。"}
{"instruction": "写一首关于雪夜、闲居、友情、宫观、月色、饮酒的七言唐诗", "output": "洛阳宫观与天齐，雪净云消月未西。清浅乍分银汉近，辉光渐觉玉绳低。绿醽乍熟堪聊酌，黄竹篇成好命题。应念武关山断处，空愁簿领候晨鸡。"}
{"instruction": "写一首关于寒食、春天、访友、感怀、墓地、音乐、世事无常的七言唐诗", "output": "闲出城南禁火天，路傍骑马独摇鞭。青松古墓伤碑碣，红杏春园羡管弦。徒说䴙鹈膏玉劒，漫夸蚨血点铜钱。世间尽是悠悠事，且饮韦家冷酒眠。"}
{"instruction": "写一首关于禅意、虚心、明月、江水、佛理的五言唐诗", "output": "实相归悬解，虚心暗在通。澄江明月内，应是色成空。"}
{"instruction": "写一首关于宴饮、春天、山水、音乐、欢聚的五言唐诗", "output": "清洛象天河，东流形胜多。朝来逢宴喜，春尽却妍和。泉鲔欢时跃，林莺醉里歌。"}
{"instruction": "写一首关于祭祀、乐府、近代曲辞、颂德、宗庙的五言唐诗", "output": "运极金行谢，天资水德隆。礼神鄜畤馆，布政未央宫。诘旦备明祀，登歌荅茂功。云轩临降久，星俎荐陈丰。霭霭沈檀雾，铿锵环佩风。荧煌升藻藉，肸蚃转珠栊。尊祖咸韶备，贻孙书轨同。京坻长有积，宗社享无穷。"}
{"instruction": "写一首关于自然景观、隐逸、秋景、柳树、菊花、水景的七言唐诗", "output": "东岸菊丛西岸柳，柳阴烟合菊花开。一条秋水琉璃色，阔狭才容小舫回。除却悠悠白少傅，何人解入此中来。"}
{"instruction": "写一首关于送别、从军、友情、岭南风物的七言唐诗", "output": "年少才高求自展，将身万里赴军门。辟书远到开呈客，公服新成著谢恩。驿舫过江分白堠，戍亭当岭见红旛。海花蛮草连冬有，行处无家不满园。"}
{"instruction": "写一首关于咏物、写人、女子、仪容、生活、唐代公主的五言唐诗", "output": "马带桃花锦，帬衔绿草罗。定知帏帽底，仪容似大哥。"}
{"instruction": "写一首关于思乡、送别、月亮、离别、友情的七言唐诗", "output": "早晚更看吴苑月，小斋长忆落西窗。不知明夜谁家见，应照离人隔楚江。"}
{"instruction": "写一首关于思乡、送别、月亮、子规、江行、乐府、近代曲辞的七言唐诗", "output": "十二峰头月欲低，空聆滩上子规啼。孤舟一夜东归客，泣向东风忆建溪。"}
{"instruction": "写一首关于夏日、暑热、感怀、壮年乐事、隐逸、炼丹、时光流逝的五言古诗", "output": "今兹商用事，余热亦已末。衰年旅炎方，生意从此活。亭午减汗流，北邻耐人聒。晚风爽乌匼，筋力苏摧折。闭目逾十旬，大江不止渴。退藏恨雨师，健步闻旱魃。园蔬抱金玉，无以供采掇。密云虽聚散，徂暑终衰歇。前圣眘焚巫，武王亲救暍。阴阳相主客，时序递回斡。洒落唯清秋，昏霾一空阔。萧萧紫塞雁，南向欲行列。歘思红颜日，霜露冻阶闼。胡马挟雕弓，鸣弦不虚发。长鈚逐狡兔，突羽当满月。惆怅白头吟，萧条游侠窟。临轩望山阁，缥缈安可越。高人炼丹砂，未念将朽骨。少壮迹颇疎，欢乐曾倏忽。杖藜风尘际，老丑难翦拂。吾子得神仙，本是池中物。贱夫美一睡，烦促婴词笔。"}
{"instruction": "写一首关于思乡、怀远、行旅、边塞、官员、秋天的五言唐诗", "output": "崎岖崖谷迷，寒雨暮成泥。征路出山顶，乱云生马蹄。望乡程杳杳，怀远思凄凄。欲识分麾重，孤城万壑西。"}
{"instruction": "写一首关于友情、送别、仕途、地方风物的七言唐诗", "output": "吴郡鱼书下紫宸，长安厩吏送朱轮。二南风化承遗爱，八咏声名蹑后尘。梁氏夫妻为寄客，陆家兄弟是州民。江城春日追游处，共忆东归旧主人。"}
{"instruction": "写一首关于咏物、哲理、抒怀、友情、鹤的五言古诗", "output": "我有所爱鹤，毛羽霜雪妍。秋霄一滴露，声闻林外天。自随卫侯去，遂入大夫轩。云貌久已隔，玉音无复传。吟君感鹤操，不觉心惕然。无乃予所爱，误为微物迁。因兹谕直质，未免柔细牵。君看孤松树，左右萝茑缠。既可习为饱，亦可薰为荃。期君常善救，勿令终弃捐。"}
{"instruction": "写一首关于隐居、山中生活、自然意象、动物的七言唐诗", "output": "饥拾松花渴饮泉，偶从山后到山前。阳坡软草厚如织，困与鹿麛相伴眠。"}
{"instruction": "写一首关于怀古、抒怀、音乐、忠臣、流水的七言唐诗", "output": "贾谊投文吊屈平，瑶琴能写此时情。秋风一奏沈湘曲，流水千年作恨声。"}
{"instruction": "写一首关于友情、隐逸、人生感慨、乐府的七言唐诗", "output": "酒泉布衣旧才子，少小知名帝城里。一篇飞入九重门，乐府喧喧闻至尊。宫中美人皆唱得，七贵因之尽相识。南邻北里日经过，处处淹留乐事多。不脱弊裘轻锦绮，长吟佳句掩笙歌。贤王贵主于我厚，骏马苍头如己有。暗将心事隔风尘，尽掷年光逐杯酒。青门几度见春归，折柳寻花送落晖。杜陵往往逢秋暮，望月临风攀古树。繁霜入鬓何足论，旧国连天不知处。尔来倏忽五十年，却忆当时思眇然。多识故侯悲宿草，曾看流水没桑田。百人会中一身在，被褐饮瓢终不改。陌头车马共营营，不解如君任此生。"}
{"instruction": "写一首关于咏物、云、神话、自然现象的五言律诗", "output": "捧月三更断，藏星七夕明。才闻飘迥路，旋见隔重城。潭暮随龙起，河秋压雁声。只应惟宋玉，知是楚神名。"}
{"instruction": "写一首关于及第、还乡、山水、饮食的七言唐诗", "output": "魏驮山前一朵花，岭西更有几千家。石斑鱼鲊香冲鼻，浅水沙田饭遶牙。"}
{"instruction": "写一首关于怀古、咏物、树木、哲理、生活、讽喻的五言唐诗", "output": "古树何人种，清阴减昔时。莓苔根半露，风雨节偏危。虫蠹心将穴，蝉催叶向衰。樵童不须翦，聊起邵公思。"}
{"instruction": "写一首关于羁旅、思乡、写景、山水、月亮的五言绝句", "output": "移舟泊烟渚，日暮客愁新。野旷天低树，江清月近人。"}
{"instruction": "写一首关于抒怀、哲理、隐逸、山水、求仙的五言古诗", "output": "浩然坐何慕，吾蜀有峨眉。念与楚狂子，悠悠白云期。时哉悲不会，涕泣久涟洏。梦登绥山穴，南采巫山芝。探元观群化，遗世从云螭。婉变时永矣，感悟不见之。"}
{"instruction": "写一首关于羁旅、思乡、哲理、生活、隐逸的七言唐诗", "output": "十年五年岐路中，千里万里西复东。匹马愁冲晚村雪，孤舟闷阻春江风。达士由来知道在，昔贤何必哭途穷。闲烹芦笋炊菰米，会向源乡作醉翁。"}
{"instruction": "写一首关于怀古、隐逸、夕阳、寂寥、抒怀的五言唐诗", "output": "昔人怀感处，此地倍魂消。四海经摇落，三吴正寂寥。风移残烧远，帆带夕阳遥。欲继前贤迹，谁能似隐招。"}
{"instruction": "写一首关于咏物、乐府、近代曲辞的五言唐诗", "output": "忽覩邢武辞，泠其金石备。"}
{"instruction": "写一首关于色彩、哲理、讽喻、生活、圣人、帝王的五言古诗", "output": "玄黄与丹青，五气之正色。圣人端其源，上下皆有则。齐侯好紫衣，魏帝妇人饰。女奴厌金翠，倾海未满臆。何忍严子陵，羊裘死荆棘。"}
{"instruction": "写一首关于羁旅、思乡、隐逸、自然、冬景的五言唐诗", "output": "萧条方岁晏，牢落对空洲。才出时人右，家贫湘水头。苍山隐暮雪，白鸟没寒流。不是莲花府，冥冥不可求。"}
{"instruction": "写一首关于苦热、自然、哲理、酬和、夏日的五言古诗", "output": "六月金数伏，兹辰日在庚。炎曦烁肌肤，毒雾昏性情。安得奋轻翮，超遥出云征。不知天地心，如何匠生成。火德烧百卉，瑶草不及荣。省客当此时，忽贻怀中琼。捧玩烦袂涤，啸歌美风生。迟君佐元气，调使四序平。中令霜不祓，大余气常贞。江南诗骚客，休吟苦热行。"}
{"instruction": "写一首关于隐逸、闲居、生活、植物、鸟的五言律诗", "output": "十年狂是酒，一世癖缘诗。剩物心长厌，闲书性理不违。补窠新鷰子，争食乳鸦儿。幸尔隣家竹，春来又许移。"}
{"instruction": "写一首关于忧国忧民、民生、哲理、抒怀、写风、秋天的七言古诗", "output": "八月秋高风怒号，卷我屋上三重茅。茅飞度江洒江郊，高者挂罥长林梢。下者飘转沈塘坳，南邨群童欺我老无力。忍能对面为盗贼，公然抱茅入竹去。唇焦口燥呼不得，归来倚仗自叹息。俄顷风定云墨色，秋天漠漠向昏黑。布衾多年冷似铁，骄儿恶卧踏里裂。床床屋漏无干处，雨脚如麻未断绝。自经丧乱少睡眠，长夜沾湿何由彻。安得广厦千万间，大庇天下寒士俱欢颜。风雨不动安如山，呜呼！何时眼前突兀见此屋？吾庐独破受冻死亦足。"}
{"instruction": "写一首关于送别、思乡、友情、春天、金陵、落晖的五言唐诗", "output": "水流过海稀，尔去换春衣。泪向槟榔尽，身随鸿雁归。草思晴后发，花怨雨中飞。想到金陵渚，酣歌对落晖。"}
{"instruction": "写一首关于佛道、正邪、善恶、哲理、抒志、六朝道教诗的五言古诗", "output": "正邪乖明昧，善恶异相征。大慈降梵志，乘空各变形。六千俱舍执，七众各休祯。邪徒虚抗志，鍱腹浪求名。身子多才智，陵化照机庭。四辩无不可，六通奋英情。乘权摧异见，伏邪同幽冥。自知萤光劣，徒诤太阳精。（见同书卷六八《破邪篇》）。"}
{"instruction": "写一首关于田园、牧童、生活、自然的五言唐诗", "output": "牧童见客拜，山果怀中落。昼日驱牛归，前溪风雨恶。"}
{"instruction": "写一首关于自然、植物、哲理、抒怀、竹的五言古诗", "output": "庭有萧萧竹，门有阗阗骑。嚣静本殊途，因依偶同寄。亭亭乍干云，袅袅亦垂地。人有异我心，我无异人意。"}
{"instruction": "写一首关于行船、春景、淮水、无奈之情的五言唐诗", "output": "隔浦望行船，头昂尾幰幰。无奈晚来时，清淮春浪软。"}
{"instruction": "写一首关于官场生活、夏夜、省直、星月、待漏、勤政的五言律诗", "output": "薄宦因时泰，凉宵寓直初。沈沈仙阁闭，的的暗更徐。霁色连空上，炎氛入夜除。星回南斗落，月度北窗虚。待漏残灯照，含芳袭气余。寐来冠不解，奏罢草仍书。幕府慙良策，明曹媿散樗。命轻徒有报，义重更难疎。燕厦欣成托，鹓行滥所如。晨趋当及早，复此戒朝车。"}
{"instruction": "写一首关于仕途、友情、感怀、鸟类意象的七言唐诗", "output": "鹏鱼何事遇屯同，云水升沈一会中。刘放未归鸡树老，邹阳新去兔园空。寂寥我对先生柳，赫奕君乘御史骢。若向南台见莺友，为传垂翅度春风。"}
{"instruction": "写一首关于友情、思友、隐逸、渭水、酒、寺的五言唐诗", "output": "借得街西宅，开门渭水头。长贫唯要健，渐老不禁愁。独凭藤书案，空悬竹酒钩。春风石瓮寺，作意共君游。"}
{"instruction": "写一首关于友情、酬和、仙道、饮酒、乐府、近代曲辞的七言唐诗", "output": "回簪转黛喜猜防，粉署裁诗助酒狂。若遇仙丹偕羽化，便随萧史亦何伤。"}
{"instruction": "写一首关于咏物、田园、赏花、抒怀、哲理的七言唐诗", "output": "浮世荣枯总不知，且忧花阵被风欺。侬家自有麒麟阁，第一功名只赏诗。"}
{"instruction": "写一首关于秋夜、月亮、思乡、山水、动物的五言唐诗", "output": "夜长秋始半，圆景丽银河。北渚清光溢，西山爽气多。鹤飞闻坠露，鱼戏见增波。千里家林望，凉飙换绿萝。"}
{"instruction": "写一首关于天文、神仙、教化、凡俗对比的七言唐诗", "output": "箕星昴宿下长天，凡景宁教不愕然。龙出水来鳞甲就，鹤冲天气羽毛全。尘中教化千人眼，世上人知尔雅篇。自是凡流福命薄，忍教微妙略轻传。"}
{"instruction": "写一首关于闲适、饮酒、隐逸生活、人生感悟的七言唐诗", "output": "坐安卧稳舆平肩，倚杖披衫遶四边。空腹三杯卯后酒，曲肱一觉醉中眠。更无忙苦吟闲乐，恐是人间自在天。"}
{"instruction": "写一首关于亲情、聚散、人生感慨、秋景的七言唐诗", "output": "放逐今来涨海边，亲情多在凤台前。且将聚散为闲事，须信华枯是偶然。蝉噪疎林村倚郭，鸟飞残照水连天。此中唯欠韩康伯，共对秋风咏数篇。"}
{"instruction": "写一首关于讽喻、佛寺、社会、哲理、乐府、近代曲辞的七言唐诗", "output": "两朱阁，南北相对起。借问何人家，贞元双帝子。帝子吹箫双得仙，五云飘飖飞上天。第宅亭台不将去，化为佛寺在人间。妆合伎楼何寂静，柳似舞腰池似镜。花落黄昏悄悄时，不闻歌吹闻钟磬。寺门敕牓金字书，尼院佛庭宽有余。青苔明月多闲地，比屋疲人无处居。忆昨平阳宅初置，吞幷平人几家地。仙去双双作梵宫，渐恐人间尽为寺。"}
{"instruction": "写一首关于秋夜、疾病初愈、隐逸、咏史、抒怀、月亮、萤火虫、泉水的五言古诗", "output": "闲吟理轻步，不厌凉夜咏。断续风际声，清羸月中影。萤光拂花露，泉脉连桐井。心畅百虑销，境条万籁静。前贤有遗韵，顾我三日省。朗怀方自怡，星河渐耿耿。"}
{"instruction": "写一首关于边塞、政治、军事、贵族、宫廷的七言唐诗", "output": "自平宫中吕太一，收珠南海千余日。近供生犀翡翠稀，复恐征戎干戈密。蛮溪豪族小动摇，世封刺史非时朝。蓬莱殿前诸主将，才如伏波不得骄。"}
{"instruction": "写一首关于思乡、送别、友情、雪、酒家、古城的七言唐诗", "output": "黎阳城南雪正飞，黎阳渡头人未归。河边酒家堪寄宿，主人小女能缝衣。故人高卧黎阳县，一别三年不相见。邑中雨雪偏着时，隔河东郡人遥羡。邺都唯见古时丘，漳水还如旧日流。城上望乡应不见，朝来好是嬾登楼。"}
{"instruction": "写一首关于民生、劳役、竹、自然、讽喻、社会现实的五言古诗", "output": "竹部竹山近，岁伐竹山竹。伐竹岁亦深，深林隔深谷。朝朝冰雪行，夜夜豺狼宿。科首霜断蓬，枯形烧余木。一束十余茎，千钱百余束。得钱盈千百，得粟盈斗斛。归来不买食，父子分半菽。持此欲何为，官家岁输促。我来荆门掾，寓食公堂肉。岂惟遍妻孥，亦以及僮仆。分尔有限资，饱我无端腹。愧尔不复言，尔生何太蹙。"}
{"instruction": "写一首关于春景、隐逸、自然、闲适的七言绝句", "output": "烟深苔巷唱樵儿，花落寒轻倦客归。藤岸竹洲相掩映，满池春雨䴙鹈飞。"}
{"instruction": "写一首关于怀古、乐府、近代曲辞、杨柳、笛声的七言唐诗", "output": "春入行宫映翠微，玄宗侍女舞烟丝。如今柳向空城绿，玉笛何人更把吹。"}
{"instruction": "写一首关于隐居、闲游、山水、禅意、自然的五言律诗", "output": "外物尽已外，闲游且自由。好山逢过夏，无事住经秋。树影残阳寺，茶香古石楼。何时定休讲，归漱虎溪流。"}
{"instruction": "写一首关于山水、晚景、行旅、隐逸、写水、写鸟的五言古诗", "output": "湖广舟自轻，江天欲澄霁。是时清楚望，气色犹霾曀。踟蹰金霞白，波上日初丽。烟虹落镜中，树木生天际。杳杳涯欲辨，蒙蒙云复闭。言乘星汉明，又覩寰瀛势。微兴从此惬，悠然不知岁。试歌沧浪清，遂觉乾坤细。岂念客衣薄，将期永投袂。迟回渔父间，一鴈声嘹唳。"}
{"instruction": "写一首关于哲理、抒怀、寓人、马、鸟的七言唐诗", "output": "买骨须求骐骥骨，爱毛宜采凤皇毛。驽骀燕雀堪何用，仍向人前价例高。"}
{"instruction": "写一首关于隐逸、抒怀、哲理、帝王召见的五言唐诗", "output": "草泽吾皇诏，图南抟姓陈。三峰十年客。四海一闲人。世态从来薄，诗情自得真。超然居物外，何必使为臣。（见陶岳《五代史补》卷五。）。"}
{"instruction": "写一首关于帝王、圣德、佛教、祥瑞、祝寿的七言唐诗", "output": "紫髯青眼代天才，韩白孙吴稍可陪。祗见赤心尧日下，岂知真气梵天来。听经瑞雪时时落，登塔天花步步开。尽祝庄椿同寿考，人间岁月岂能催。"}
{"instruction": "写一首关于饮酒、消愁、生活、云安的七言唐诗", "output": "闻道云安曲米春，才倾一醆即醺人。乘舟取醉非难事，下峡消愁定几巡。长年三老遥怜汝，棙柁开头捷有神。已办青钱防雇直，当令美味入吾唇。"}
{"instruction": "写一首关于禅意、隐逸、寺庙、动物、生活、哲理的五言唐诗", "output": "空门临大道，师坐此中禅。过客自生敬，焚香惟默然。书灯明象外，古木覆簷前。不得如驯鸽，人间万虑牵。"}
{"instruction": "写一首关于病中、秋景、友情、饮酒的五言唐诗", "output": "不见诗酒客，卧来半月余。合和新药草，寻检旧方书。晚霁烟景度，早凉窗户虚。雪生衰鬓久，秋入病心初。卧簟蕲竹冷，风襟邛葛疎。夜来身校健，小饮复何如。"}
{"instruction": "写一首关于帝王、祥瑞、国运、乐府、近代曲辞的五言唐诗", "output": "提劒风雷动，垂衣日月明。禁花呈瑞色，国老见星精。发棹鱼先跃，窥巢鸟不惊。山呼一万岁，直入九重城。"}
{"instruction": "写一首关于雪、送别、友情、自然意象、抒怀的五言唐诗", "output": "杨花惊满路，面市忽狂风。骤下摇兰叶，轻飞集竹丛。欲将琼树比，不共玉人同。独望徽之棹，青山在雪中。"}
{"instruction": "写一首关于隐逸、自然、植物、闲适生活的五言古诗", "output": "朝上东坡步，夕上东坡步。东坡何所爱，爱此新成树。种植当岁初，滋荣及春暮。信意取次栽，无行亦无数。绿阴斜景转，芳气微风度。新叶鸟下来，萎花蝶飞去。闲携斑竹杖，徐曳黄麻屦。欲识往来频，青芜成白路。"}
{"instruction": "写一首关于咏物、寓人、山林、鸟兽、感怀的五言唐诗", "output": "曾宿三巴路，今来不愿听。云根啼片白，峰顶掷尖青。护果憎禽啄，栖霜觑叶零。唯应卧岚客，怜尔傍嵒扃。"}
{"instruction": "写一首关于边塞、游侠、思乡、黄河、泉声、乐府、近代曲辞的七言唐诗", "output": "山头松柏林，山下泉声伤客心。千里万里春草色，黄河东流流不息。黄龙戍上游侠儿，愁逢汉使不相识。"}
{"instruction": "写一首关于游仙、神仙、音乐、花、织女的七言唐诗", "output": "笑擎云液紫瑶觥，共请云和碧玉笙。花下偶然吹一曲，人间因织董双成。"}
{"instruction": "写一首关于友情、酬赠、仕隐、山水、哲理的五言古诗", "output": "刘兄本知命，屈伸不介怀。南州管灵山，可惜旷土栖。樵隐同一径，竹树薄西斋。鸟陵嶂合杳，月配波徘徊。薄宦修礼数，长景谢谭谐。愿为南州民，输税事鉏犁。胡为走不止，风雨惊邅回。"}
{"instruction": "写一首关于春景、山水、花香、行旅的七言唐诗", "output": "雪浦二月江湖阔，花发千山道路香。"}
{"instruction": "写一首关于科举、儒才、宴饮、敌手、南北朝对峙的七言唐诗", "output": "传闻天子重儒才，特为皇华绮宴开。今日方惊遇勍敌，此人元自北朝来。"}
{"instruction": "写一首关于送别、离愁、乐府、近代曲辞的七言唐诗", "output": "尝闻画鼓动欢情，及送离人恨鼓声。两杖一挥行缆解，暮天空使别魂惊。"}
{"instruction": "写一首关于咏物、写鸟、宫廷、乐府、近代曲辞的五言唐诗", "output": "高飞空外鹄，下向禁中池。岸印行踪浅，波摇立影危。来从千里岛，舞拂万年枝。踉跄孤风起，裴回水沫移。幽音清露滴，野性白云随。太液无弹射，灵禽翅不垂。"}
{"instruction": "写一首关于宫廷、节日、恩赐、春景、建筑的七言唐诗", "output": "城阙沈沈向晓寒，恩当令节赐余欢。瑞烟深处开三殿，春雨微时引百官。宝树楼前分绣幕，彩花廊下暎华栏。宫筵戏乐年年别，已得三廻对御看。"}
{"instruction": "写一首关于山水、隐逸、月夜、自然景观的七言唐诗", "output": "满院泉声水殿凉，疎帘微雨野松香。东峰下视南溟月，笑踏金波看海光。"}
{"instruction": "写一首关于隐逸、神仙、劝学、抒怀的五言古诗", "output": "我本籍上清，谪居游五岳。以君无俗累，来劝神仙学。"}
{"instruction": "写一首关于送别、友情、仕途、生活、植物的五言唐诗", "output": "宋侯人之秀，独步南曹吏。世上无此才，天生一公器。尚甘黄绶屈，未适青云意。洞澈万顷陂，昂藏千里骥。从宦闻苦节，应物推高谊。薄俸不自资，倾家共人费。顾予倦栖托，终日忧穷匮。开口即有求，私心岂无愧。幸逢东道主，因辍西征骑。对话堪息机，披文欲忘味。壶觞招过客，几案无留事。绿树映层城，苍苔覆闲地。一言重然诺，累夕陪宴慰。何意秋风来，飒然动归思。留欢殊自惬，去念能为累。草色愁别时，槐花落行次。临期仍把手，此会良不易。他日琼树枝，相思劳梦寐。"}
{"instruction": "写一首关于夏日、避暑、田园、思乡、植物的五言唐诗", "output": "侯家大道傍，蝉噪树苍苍。开锁洞门远，卷帘官舍凉。栏围红药盛，架引绿萝长。永日一欹枕，故山云水乡。"}
{"instruction": "写一首关于寺院、才子、修行、清凉、咏怀的五言唐诗", "output": "空门有才子，得道亦吟诗。内殿频徴入，孤峰久作期。高名何代比，密行几生持。长爱乔松院，清凉坐夏时。"}
{"instruction": "写一首关于边塞、军旅、英雄、马、龙城的七言唐诗", "output": "年少辞家从冠军，金妆宝劒去邀勋。不知马骨伤寒水，唯见龙城起暮云。"}
{"instruction": "写一首关于乐府、近代曲辞、舞曲、宫廷生活的七言唐诗", "output": "旋翻新谱声初足，除却梨园未教人。宣与书家分手写，中官走马赐功臣。"}
{"instruction": "写一首关于咏史、怀古、人物、智慧、隐士的七言唐诗", "output": "庙算张良独有余，少年逃难下邳初。逡巡不进泥中履，争得先生一卷书。"}
{"instruction": "写一首关于咏物、爱情、月亮、灯影、扇子的五言唐诗", "output": "团扇画方新，金花照锦茵。那言灯下见，更值月中人。"}
{"instruction": "写一首关于寻仙、隐逸、山水、故老传说的七言唐诗", "output": "松桧阴深一径微，中峰石室到人稀。仙官不住青山在，故老相传白日飞。华表问栽何岁木，片云留著去时衣。今朝茂宰寻真处，暂驻双凫且莫归。"}
{"instruction": "写一首关于悲情、思乡、鸟、抒怀、乐府、近代曲辞的七言唐诗", "output": "楚天空阔月成轮，蜀魄声声似告人。啼得血流无用处，不如缄口过残春。"}
{"instruction": "写一首关于思友、隐逸、抒怀、山水、哲理的五言唐诗", "output": "王生今才子，时辈咸所仰。何当见颜色，终日劳梦想。驱车到关下，欲往阻河广。满日徒春华，思君罢心赏。开门见太华，朝日映高掌。忽觉莲花峰，别来更如长。无心顾微禄，有意在独往。不负林中期，终当出尘网。"}
{"instruction": "写一首关于隐逸、闲适、月亮、抒怀、哲理的五言唐诗", "output": "杜门聊自适，湖水在窗间。纵得沧洲去，无过白日闲。多慵空好道，少贱早凋颜。独有东山月，依依自往还。"}
{"instruction": "写一首关于隐逸、禅意、自然、送别、寺居的五言唐诗", "output": "林疎多暮蝉，师去宿山烟。古壁灯熏画，秋琴雨润弦。竹间窥远鹤，岩上取寒泉。西岳沙房在，归期更几年。"}
{"instruction": "写一首关于战争、平乱、天平、剑、旗帜的七言唐诗", "output": "海岱烟尘匝郓城，遥挥一剑落搀抢。征旗不动降旗尽，永使天平地亦平。"}
{"instruction": "写一首关于友情、送别、仕途、边塞、思乡的七言律诗", "output": "人生行止在知己，远佐诸侯重所依。绿绶便当身是贵，青霄休怨志相违。晚云辽水疎残雨，寒角边城怨落晖。此去黄金台上客，相思应羡鴈南归。"}
{"instruction": "写一首关于女子、爱情、生活、山水、东山妓、琴声的七言唐诗", "output": "金陵城东谁家子，窃听琴声碧窗里。落花一片天上来，随人直渡西江水。楚歌吴语娇不成，似能未能最有情。谢公正要东山妓，携手林泉处处行。"}
{"instruction": "写一首关于灾荒、时政、民生、疫病、地理的五言唐诗", "output": "壬申候，高田难保守。乘车行渎中，不见吴兴部。仓储多偏促，家家无升斗。北地遭连厄，九离皆并受。兼疫发登莱，平复吴江口。。"}
{"instruction": "写一首关于春天、植物、思乡、惜别、写柳、情感的七言唐诗", "output": "无情柔态任春催，似不胜风倚古台。多少去年今日恨，御沟颜色洞庭来。"}
{"instruction": "写一首关于游仙、道教、孤独、人生感悟的七言唐诗", "output": "焚香独自上天坛，桂树风吹玉简寒。长怕嵇康乏僊骨，与将僊籍再寻看。"}
{"instruction": "写一首关于隐逸、道家、寻访、山中隐士、松风、山果、溪鸟、修道的七言唐诗", "output": "负局高风不可陪，玉霄峰北置楼台。注参同契未将出，寻楖栗僧多宿来。飕槭松风山枣落，闲关溪鸟术花开。终须肘后相传好，莫便乘鸾去不回。"}
{"instruction": "写一首关于帝王行幸、历史遗迹、自然景象、颂圣的五言律诗", "output": "丰城观汉迹，温谷幸秦余。地接幽王垒，涂分郑国渠。风威肃文卫，日彩镜雕舆。远岫凝氛重，寒丛对影疎。回瞻汉章阙，佳气满宸居。"}
{"instruction": "写一首关于感恩、自然、山水、哲理的七言唐诗", "output": "洪涛泛泛雨霏霏，芳草如茵柳袅丝。贴水碧禽飞一字，隔烟青嶂展双眉。南风入隙开襟久，西照临窗卷箔迟。惭愧圣恩优渥异，不教炎暑冒长歧。"}
{"instruction": "写一首关于昭君出塞、和亲、边塞、乐府、近代曲辞的五言唐诗", "output": "仙娥今下嫁，骄子自同和。劒戟归田尽，牛羊绕塞多。"}
{"instruction": "写一首关于隐逸、秋夜、月色、山居、僧人、高士情怀的五言律诗", "output": "偶与山僧宿，吟诗坐到明。夜凉耽月色，秋渴漱泉声。磵木如竿耸，窗云作片生。白衣闲自贵，不揖汉公卿。"}
{"instruction": "写一首关于思乡、友情、行旅、乐府、近代曲辞的五言唐诗", "output": "长安何处在，只在马蹄下。明日归长安，为君急走马。"}
{"instruction": "写一首关于田园生活、教育、人生选择、家庭伦理、对比命运的七言唐诗", "output": "东家有儿年十五，只向田园独辛苦。夜开沟水遶稻田，晓叱耕牛垦塉土。西家有儿才弱龄，仪容清峭云鹤形。涉书猎史无早暮，坐期朱紫如拾青。东家西家两相诮，西儿笑东东又笑。西云养志与荣名，彼此相非不同调。东家自云虽辛苦，躬耕早暮及所亲。男舂女爨二十载，堂上未为衰老人。朝机暮织还充体，余者到兄还及弟。春秋伏腊长在家，不许妻奴暂违礼。尔今二十方读书，十年取第三十余。往来途路长离别，几人便得升公车。纵令得官身须老，衔恤终天向谁道。百年骨肉归下泉，万里枌榆长秋草。我今躬耕奉所天，耘锄刈获当少年。面上笑添今日喜，肩头薪续厨中烟。纵使此身头雪白，又有儿孙还稼穑。家藏一卷古孝经，世世相传皆得力。为报西家知不知，何须谩笑东家儿。生前不得供甘滑，殁后扬名徒尔为。"}
{"instruction": "写一首关于山水、自然、春景、隐逸的七言唐诗", "output": "千嶂雪消溪影绿，几家梅绽酒波清。风拂乱灯山磬曙，露沾仙杏石坛春。"}
{"instruction": "写一首关于杨柳、女子、乐府、近代曲辞、写景的七言唐诗", "output": "潭上江边袅袅垂，日高风静絮相随。青楼一树无人见，正是女郎眠觉时。"}
{"instruction": "写一首关于隐居、寻访、怀古、植物、生活、烟霞的五言唐诗", "output": "旧隐松林下，冲泉入两涯。琴书随弟子，鸡犬在邻家。茅屋长黄菌，槿篱生白花。幽坟无处访，恐是入烟霞。"}
{"instruction": "写一首关于怀古、送别、山水、行旅的七言唐诗", "output": "习家池畔思前事，游女江边想弄珠。檀溪春水长青蒲，溪上行人问的卢。（同前）。"}
{"instruction": "写一首关于山水、怀古、隐逸、自然、东晋遗迹的五言古诗", "output": "石门无旧径，披榛访遗迹。时逢山水秋，清辉如古昔。常闻慧远辈，题诗此岩壁。云覆莓苔封，苍然无处觅。萧疎野生竹，崩剥多年石。自从东晋后，无复人游历。独有秋涧声，潺湲空旦夕。"}
{"instruction": "写一首关于宴饮、山水、时光、隐逸的五言律诗", "output": "胜概殊江右，佳名逼渭川。虹收青嶂雨，鸟没夕阳天。客鬓行如此，沧波坐渺然。此中真得地，漂荡钓鱼船。"}
{"instruction": "写一首关于送别、修道、隐逸、仙人、月亮的七言唐诗", "output": "不教荣乐损天机，愿逐鸾皇次第飞。明月满时开道帔，俗尘飘处脱儒衣。只携仙籍还金洞，便与时流隔翠微。空有缄题报亲爱，一千年后始西归。"}
{"instruction": "写一首关于感恩、赠答、衣物、自然意象、抒怀的七言唐诗", "output": "高公宠岁赐白衣裳，惊讶灾天雪满箱。乍展轻烟总手滑，如披薄雾觉身凉。谁家纤素秋蟾色，何处丝抽嫩异香？珍重六铢无可赠，空凭七字当琼浆。"}
{"instruction": "写一首关于友情、思乡、山水、春天的七言唐诗", "output": "莫嗟虚老海壖西，天下风光数会稽。灵泛桥前百里镜，石帆山崦五云溪。冰销田地芦锥短，春入枝条柳眼低。安得故人生羽翼，飞来相伴醉如泥。"}
{"instruction": "写一首关于羁旅、思友、秋天、月亮、江湖、植物的七言律诗", "output": "候馆人稀夜自长，姑苏台远树苍苍。江湖潮落高楼迥，河汉秋归广簟凉。月转碧梧移鹊影，露低红叶湿萤光。西园诗侣应多思，莫醉笙歌掩画堂。"}
{"instruction": "写一首关于思乡、边塞、月亮、乐府、近代曲辞的五言唐诗", "output": "入夜秋砧动，千声起四邻。不缘楼上月，应为陇头人。"}
{"instruction": "写一首关于军事、占卜、鸟、寓言、生活、哲理的唐诗", "output": "下营次，鸟立树枝间。或在牙旗毛羽掩（京本作「际」），须防敌骑欲相残，三日内生奸。"}
{"instruction": "写一首关于闺怨、思妇、植物、秋景、五言绝句的唐诗", "output": "楼头桃李疎，池上芙蓉落。织锦犹未成，蛩声入罗幕。"}
{"instruction": "写一首关于隐逸、哲理、抒怀、友情、山水的五言唐诗", "output": "无愁无累者，偶向市朝游。此后乘孤艇，依前入乱流。高眠歌圣日，下钓坐清秋。道不离方寸，而能混俗求。"}
{"instruction": "写一首关于寻访、隐逸、思友、离别、山水、秋景的七言唐诗", "output": "远客殊未归，我来几惆怅。叩关一日不见人，绕屋寒花笑相向。寒花寂寂徧荒阡，柳色萧萧愁暮蝉。行人无数不相识，独立云阳古驿边。凤翅山中思本寺，鱼竿村口望归船。归船不见见寒烟，离心远水共悠然。他日相期那可定，闲僧著处即经年。"}
{"instruction": "写一首关于隐居、哲理、抒志、动物、龟的五言古诗", "output": "静养千年寿，重泉自隐居。不应随跛鼈，宁肯滞凡鱼。灵腹唯玄露，芳巢必翠蕖。扬花输蚌蛤，犇月恨蟾蜍。曳尾辞泥后，支床得水初。冠山期不小，铸印事宁虚。有志酬毛宝，无心畏豫且。他时清洛汭，会荐帝尧书。"}
{"instruction": "写一首关于隐逸、清贫、哲理、抒志、田园生活、道家思想的五言古诗", "output": "子真岩石下，仲蔚蓬蒿居。礼聘终不屈，清贫长晏如。心情在耕艺，养寿资玄虚。至乐非外物，道冥欢有余。"}
{"instruction": "写一首关于送别、思乡、大雁、边塞、友情的七言唐诗", "output": "塞鸿声声飞不住，终日南征向何处。大漠穷阴多沍寒，分飞不得长怀安。春去秋来年岁疾，湖南蓟北关山难。寒飞万里胡天雪，夜度千门汉家月。去住应多两地情，东西动作经年别。南州风土复何如，春雁归时早寄书。"}
{"instruction": "写一首关于隐逸、仕途、自然、哲理、生活、植物的五言唐诗", "output": "世事终成梦，生涯欲半过。白云心已矣，沧海意如何。藜杖全吾道，榴花养太和。春风骑马醉，江月钓鱼歌。散帙看虫蠹，开门见雀罗。远山终日在，芳草傍人多。吏体庄生傲，方言楚俗譌。屈平君莫吊，肠断洞庭波。"}
{"instruction": "写一首关于寒食、清明、思乡、友情、送别、节日的七言唐诗", "output": "常年寒食在京华，今岁清明在海涯。远巷蹋歌深夜月，隔墙吹管数枝花。鸳鸾得路音尘阔，鸿雁分飞道里赊。不是多情成二十，断无人解访贫家。"}
{"instruction": "", "output": "莱氏道已远，懿妻德弥清。一遁嚣烦趣，永契云壑情。禄位非所重，拂衣遂遐征。杳然从我愿，岂为物所撄。"}
{"instruction": "写一首关于思乡、青春、时光、亲情、旅愁的五言律诗", "output": "林中莺又啭，为客恨因循。故里遥千里，青春过数春。弟兄来渐少，岁月去何频。早晚荣归计，中堂会所亲。"}
{"instruction": "写一首关于哲理、抒怀、植物、自然、命运的五言古诗", "output": "桃李有奇质，樗栎无妙姿。皆承庆云沃，一种春风吹。美恶苟同归，喧嚣徒尔为。相将任玄造，聊醉手中巵。"}
{"instruction": "写一首关于思乡、送别、友情、山水、秋景的五言唐诗", "output": "次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。久从园庐别，遂与朋知辞。旧壑兰杜晚，归轩今已迟。"}
{"instruction": "写一首关于秋夜、江景、月亮、自然景象的五言唐诗", "output": "骤雨清秋夜，金波耿玉绳。天河元自白，江浦向来澄。映物连珠断，缘空一镜升。余光隐更漏，况乃露华凝。"}
{"instruction": "写一首关于咏物、牡丹、月亮、玉杯、春残、豪贵生活的七言唐诗", "output": "长安豪贵惜春残，争赏先开紫牡丹。别有玉杯承露冷，无人起就月中看。"}
{"instruction": "写一首关于咏物、植物、梅花、冬景、写景的七言唐诗", "output": "一树寒梅白玉条，逈临林村傍谿桥。不知近水花先发，疑是经春雪未销。"}
{"instruction": "写一首关于佛寺、山水、建筑、修行、乐府、近代曲辞的五言唐诗", "output": "浮屠从西来，事者极梁武。岩幽与水曲，结构无遗土。穷山林干尽，竭海珠玑聚。况即侍从臣，敢爱烟波坞。幡条玉龙扣，殿角金虬舞。释子厌楼台，生人露风雨。今来四百载，像设藏云浦。轻鸽乱驯鸥，鸣钟和朝𫇛。庭蕉裂旗斾，野蔓差缨组。石上解空人，窗前听经虎。林虚叶如织，水净沙堪数。徧问得中天，归修释迦谱。"}
{"instruction": "写一首关于登高、秋景、宴乐、抒怀、乐府、近代曲辞的七言唐诗", "output": "尽日登高兴未残，红楼人散独盘桓。一钩冷雾悬珠箔，满面西风凭玉阑。归去须沈醉，小院新池月乍寒。"}
{"instruction": "写一首关于草木、托物言志、哲理、抒怀、自然的五言古诗", "output": "何生我苍苍，何育我黄黄。草木无知识，幸君同三光。始自受姓名，葳蕤立衣裳。山河既分丽，齐首乳青阳。甘辛各有荣，好丑不相防。常忧刀斧劫，窃慕仁寿乡。愿天雨无暴，怨地风无狂。雨足因衰惫，风多因夭伤。在山不为桂，徒辱君高冈。在水不为莲，徒占君深塘。勿轻培𪣻阜，或有奇栋梁。勿轻蒙胧泽，或有奇馨香。涓毫可蔍差，朝菌寿为长。拥肿若无取，大椿命为伤。婆娑不材生，苒苒向秋荒。幸遭薰风日，有得皆簸扬。所愧雨露恩，愿效幽微芳。希君频采择，勿使枯雪霜。"}
{"instruction": "写一首关于祥瑞、自然现象、颂圣、哲理、华山、云的五言唐诗", "output": "圣主祠名岳，高风发庆云。金柯初缭绕，玉叶渐氛氲。气色含珠日，光明吐翠雰。依稀来鹤态，髣髴列仙群。万树流光影，千潭写锦文。苍生忻有望，祥瑞在吾君。"}
{"instruction": "写一首关于植物、生长、自然、哲理的五言古诗", "output": "笋添南堦竹，日日成清閟。缥节已储霜，黄苞犹揜翠。出栏抽五六，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。"}
{"instruction": "写一首关于秋天、雁、思乡、送别、咏物的五言唐诗", "output": "联翩辞海曲，遥曳指江干。阵去金河冷，书归玉塞寒。带月凌空易，迷烟逗浦难。何当同顾影，刷羽泛清澜。"}
{"instruction": "写一首关于贫居、冬景、生活、闲适的五言唐诗", "output": "门闭仍逢雪，厨寒未起烟。贫家重寥落，半为日高眠。"}
{"instruction": "写一首关于登高、山水、仕途、春景、抒怀、哲理的五言古诗", "output": "山城本孤峻，凭高结层轩。江气偏宜早，林英粲已繁。余滋含宿霁，众妍在朝暾。拂衣释簿领，伏槛遗纷喧。深俯东溪澳，远延南山樊。归云纳前岭，去鸟投遥村。目尽有余意，心恻不可谖。朅来彭蠡泽，载经敷浅原。春及但生思，时哉无与言。不才叨过举，唯力酬明恩。美化犹寂蔑，迅节徒飞奔。虽无成立効，庶以去思论。行复徇孤迹，亦云吾道存。"}
{"instruction": "写一首关于秋思、登高、山城、红树、菊、雁、夜吟的七言唐诗", "output": "山城小阁临青嶂，红树莲宫接薜萝。斜日半岩开古殿，野烟浮水掩轻波。菊迎秋节西风急，雁引砧声北思多。深夜独吟还不寐，坐看凝露满庭莎。"}
{"instruction": "写一首关于送别、思乡、贬谪、疾病、边塞、岭南风物的五言唐诗", "output": "去去远迁客，瘴中衰病身。青山无限路，白首不归人。海国战骑象，蛮州市用银。一家分几处，谁见日南春。"}
{"instruction": "写一首关于音乐、乐府、近代曲辞、写人、抒怀的七言唐诗", "output": "花咽娇莺玉漱泉，名高半在御筵前。汉王欲助人间乐，从遣新声坠九天。"}
{"instruction": "写一首关于病痛、衰老、行旅、佛教、孤独的七言唐诗", "output": "空林衰病卧多时，白发从成数寸丝。西行却过流沙日，枕上寥寥心独知。"}
{"instruction": "写一首关于离别、战乱、友情、酒、蜀地生活的七言律诗", "output": "人生何处不离群，世路干戈惜暂分。雪岭未归天外使，松州犹驻殿前军。座中醉客延醒客，江上晴云杂雨云。美酒成都堪送老，当垆仍是卓文君。"}
{"instruction": "写一首关于送别、友情、山水行旅、佛教僧人游历的七言唐诗", "output": "记得初骑竹马年，送师来往御沟边。荆榛已失当时路，槐柳全无旧日烟。远自嵇山游楚泽，又从庐岳去闽川。新春阙下应相见，红杏花中觅酒僊。"}
{"instruction": "写一首关于送别、思乡、友情、山水、秋月的五言律诗", "output": "桑落洲渚连，沧江无云烟。浔阳非剡水，忽见子猷船。飘然欲相近，来迟杳若仙。人乘海上月，帆落湖中天。一覩无二诺，朝懽更胜昨。尔则吾惠连，吾非尔康乐。朱绂白银章，上官佐鄱阳。松门拂中道，石镜回清光。摇扇及于越，水亭风气凉。与尔期此亭，期在秋月满。时过或未来，两乡心已断。吴山对楚岸，彭蠡当中州。相思定如此，有穷尽年愁。"}
{"instruction": "写一首关于春景、思乡、柳树、送别、樊川、溪桥的七言绝句", "output": "数树新开翠影齐，倚风情态被春迷。依依故国樊川恨，半掩村桥半掩溪。"}
{"instruction": "写一首关于春天、燕子、爱情、建筑、自然、生活、动物的七言唐诗", "output": "多时窗外语呢喃，只要佳人卷绣帘。大厦已成须庆贺，高门频入莫憎嫌。花间舞蝶和香趁，江畔春泥带雨衔。栖息数年情已厚，营巢争肯傍他簷。"}
{"instruction": "写一首关于怀古、抒怀、哲理、历史人物、乐府的五言古诗", "output": "南登碣石坂，遥望黄金台。丘陵尽乔木，昭王安在哉。霸图怅已矣，驱马复归来。"}
{"instruction": "写一首关于送别、仕途、山水、友情的五言唐诗", "output": "释褐从仙尉，之官兴若何。去程唯水石，公署在云萝。野饭楼中迥，晴峰案上多。三年罢趋府，应更战高科。"}
{"instruction": "写一首关于马、边塞、豪情、功业、乐府、近代曲辞的七言唐诗", "output": "君家赤骠画不得，一团旋风桃花色。红缨紫鞚珊瑚鞭，玉鞍锦鞯黄金勒。请君鞲出看君骑，尾长窣地如红丝。自矜诸马皆不及，却忆百金新买时。香街紫陌凤城内，满城见者谁不爱。扬鞭骤急白汗流，弄影行骄碧蹄碎。紫髯胡雏金剪刀，平明剪出三鬉高。枥上看时独意气，众中牵出偏雄豪。骑将猎向南山口，城南孤兔不复有。草头一点疾如飞，却使苍鹰翻向后。忆昨看君朝未央，鸣珂拥盖满路香。始知边将真富贵，可怜人马相辉光。男儿称意得如此，骏马长鸣北风起。待君东去埽胡尘，为君一日行千里。"}
{"instruction": "", "output": "几年湖海挹余芳，岂料兰摧一夜霜。人世空传名耿耿，泉台杳隔路茫茫。碧窗月落琴声断，华表云深鹤梦长。最是不堪回首处，九泉烟冷树苍苍。"}
{"instruction": "写一首关于朝见、天文、时令、宫殿、万国来朝的五言唐诗", "output": "晓色临双阙，微臣礼位陪。远惊龙凤覩，谁识冕旒开。蔼蔼千年盛，颙颙万国来。天文标日月，时令布云雷。迥出黄金殿，全分白玉台。雕虫竟何取，瞻恋不知回。"}
{"instruction": "写一首关于行旅、山水、乐府、近代曲辞的七言唐诗", "output": "下泷船似入深渊，上泷船似欲升天。泷南始到九疑郡，应绝高人乘兴船。"}
{"instruction": "写一首关于隐居、怀旧、山水、植物、抒怀的五言唐诗", "output": "白鹤青岩半，幽人有隐居。阶庭空水石，林壑罢樵渔。岁月青松老，风霜苦竹疎。覩兹怀旧业，回策返吾庐。"}
{"instruction": "写一首关于春景、思乡、离愁、旅梦、长安、芳草的七言唐诗", "output": "忽觉东风景渐迟，野梅山杏暗芳菲。落星楼上吹残角，偃月营中挂夕晖。旅梦乱随蝴蝶散，离魂渐逐杜鹃飞。红尘遮断长安陌，芳草王孙暮不归。"}
{"instruction": "写一首关于植物、咏物、春天、惜花的七言唐诗", "output": "芳菲移自越王台，最似蔷薇好并栽。秾艳尽怜胜彩绘，嘉名谁赠作玫瑰。春藏锦绣风吹拆，天染琼瑶日照开。为报朱衣早邀客，莫教零落委苍苔。"}
{"instruction": "写一首关于病鸟、寓人、生活、抒怀、写动物的七言唐诗", "output": "嬾移金翠傍簷楹，斜倚芳丛旧态生。唯奈瘴烟笼饮啄，可堪春雨滞飞鸣。鸳鸯水畔回头羡，荳蔻图前举眼惊。争得鹧鸪来伴著，不妨还校有心情。"}
{"instruction": "写一首关于春望、清明、思友、感怀、写景的七言唐诗", "output": "春城闲望爱睛天，何处风光不眼前。寒食花开千树雪，清明日出万家烟。兴来促席唯同舍，醉后狂歌尽少年。闻说莺啼却惆怅，诗成不见谢临川。"}
{"instruction": "写一首关于自然、云、哲理、寓人、写景的五言唐诗", "output": "东西那有碍，出处岂虚心。晓入洞庭阔，暮归巫峡深。渡江随鸟影，拥树隔猿吟。莫隐高唐去，枯苗待作霖。"}
{"instruction": "写一首关于行旅、抒怀、春天、杨花、鹤、龙蛇意象的五言唐诗", "output": "莫问闲行趣，春风野水涯。千门无谢女，两岸有杨花。好鹤曾为客，真龙或作蛇。踌蹰自回首，日脚背楼斜。"}
{"instruction": "写一首关于春游、清明、山水、行旅、乐府、近代曲辞的五言唐诗", "output": "晴晓国门通，都门蔼将发。纷纷洛阳道，南望伊川阙。衍漾乘和风，清明送芬月。林窥二山动，水见千龛越。罗袂罥杨丝，香桡犯苔发。群心行乐未，唯恐流芳歇。"}
{"instruction": "写一首关于羁旅、思乡、山水、星辰的五言唐诗", "output": "洛渚问吴潮，吴门想洛桥。夕烟杨柳岸，春水木兰桡。城邑南楼近，星辰北斗遥。无因生羽翼，轻举托还飙。"}
{"instruction": "写一首关于隐逸、闲适、知足、乐道、植物、琴酒的五言唐诗", "output": "乐道辞荣禄，安居桂水东。得闲多事外，知足少年中。药圃无凡草，松庭有素风。朝昏吟步处，琴酒与谁同。"}
{"instruction": "写一首关于隐逸、田园、饮酒、鸥鸟、桃花、音乐的七言唐诗", "output": "忘怀不使海鸥疑，水映桃花酒满巵。亭上一声歌白苎，野人归棹亦行迟。"}
{"instruction": "写一首关于思乡、亲情、离别、月亮、雁的五言律诗", "output": "旧国经年别，关河万里思。题诗凭鴈翼，望月想蛾眉。白发愁偏觉，归心梦独知。谁堪离乱处，掩泪向南枝。"}
{"instruction": "写一首关于仙鹤、寓人、游仙、神话、抒怀、志向的七言古诗", "output": "白鹤乘空何处来？青田紫盖本相依。缑山七月虽长去，辽水千年会忆归。缑山杳杳翔寥廓，辽水累累叹城郭。经随羽客步丹丘，曾逐仙人游碧落。迢迢碧落断氛埃，霞堂云阁几重开。欲寻东海黄金灶，仍向西山白玉台。九臯独唳方清切，五里惊群俄断绝。月下分行似度云，风前飏影疑回雪。风前月下路漫漫，水宿云翔去几般。宛转能倾吴国市，裴回巧拂汉皇坛。琴中作曲从来易，鼓里传声有甚难。夜夜恒飞银汉曲，朝朝常饮玉池澜。别有闻箫出紫烟，还如化履上青天。霜毛忽控三神下，玉羽俄看二客旋。燕雀终迷横海志，蜉蝣岂识在阴年。莫言一举轻千里，为与三山送九仙。"}
{"instruction": "写一首关于隐逸、怀人、山水、道家、生活、琴酒的五言唐诗", "output": "千峰映碧湘，真叟此中藏。饭不煮石吃，眉应似发长。枫梩搘酒瓮，鹤虱落琴床。强效忘机者，斯人尚未忘。"}
{"instruction": "写一首关于家国、战乱、思乡、隐逸、抒怀的七言唐诗", "output": "花替残红草绿深，江头闲事岂堪寻。云山忆后思藏迹，家国话来长痛心。战地血流犹未服，侯门心热更相歆。求归闲处无闲处。三纪兵戈犹至今。"}
{"instruction": "写一首关于隐逸、山水、春景、感怀、自然的五言古诗", "output": "结缆兰香渚，柴车上连冈。晏温值初霁，去遶山河长。献岁冰雪尽，细泉生路傍。行披烟杉入，激涧横石梁。层阁表精庐，飞甍切云翔。冲襟得高步，清眺极远方。潭嶂积佳气，荑英多早芳。具观泽国秀，重使春心伤。念遵烦促途，荣利骛隟光。勉君脱冠意，共匿无何乡。"}
{"instruction": "写一首关于寒食、感怀、生死、历史、讽喻的五言古诗", "output": "春日照九衢，春风媚罗绮。万骑出都门，拥在香尘里。莫辞吊枯骨，千载长如此。安知今日身，不是昔时鬼。但看平地游，亦见摧辀死。"}
{"instruction": "写一首关于女子、刺绣、愁情、生活、思春的七言唐诗", "output": "连枝花样绣罗襦，本拟新年饷小姑。自觉逢春饶怅望，谁能每日趂功夫。针头不解愁眉结，线缕难穿泪脸珠。虽凭绣床都不绣，同床绣伴得知无。"}
{"instruction": "写一首关于隐逸、哲理、动物、生活、写鸟的五言唐诗", "output": "褭褭啼虚壁，萧萧挂冷枝。艰难人不见，隐见尔如知。惯习元从众，全生或用奇。前林腾每及，父子莫相离。"}
{"instruction": "写一首关于珍果、咏物、南国风物、神仙、饮酒的七言唐诗", "output": "日日薰风卷瘴烟，南园珍菓茘枝先。灵鸦啄破琼津滴，宝器盛来蚌腹圆。锦里只闻销醉客，蘂宫惟合赠神仙。何人刺出[猩猩]血，深染罗纹遍壳鲜。"}
{"instruction": "写一首关于春天、植物、自然、农事、科考的五言唐诗", "output": "园林青气动，众木散寒声。败叶墙阴在，滋条雪后荣。欣欣春令早，蔼蔼日华轻。庾岭梅先觉，隋堤柳暗惊。山川应物候，臯壤起农情。秪待花开日，连栖出谷莺。"}
{"instruction": "写一首关于仕途、寒士、自荐、感恩、讽喻的七言唐诗", "output": "九重城里无亲识，八百人中独姓施。弱羽飞时攒箭险，蹇驴行处薄冰危。晴天欲照盆难反，贫女如花镜不知。却向从来受恩地，再求青律变寒枝。"}
{"instruction": "写一首关于送别、思乡、佛教、异国风情、动物的五言唐诗", "output": "安南千万里，师去趣何长。鬓有炎州雪，心为异国香。退牙山象恶，过海布帆荒。早作归吴计，无忘父母乡。"}
{"instruction": "写一首关于咏物、云、自然现象、爱情暗示的七言唐诗", "output": "霭霭纷纷不可穷，戛笙歌处尽随龙。来依银汉一千里，归傍巫山十二峰。呈瑞每闻开丽色，避风仍见挂乔松。怜君翠染双蝉鬓，镜里朝朝近玉容。"}
{"instruction": "写一首关于秋日、禅寺、友情、送别、题名、羁旅的七言唐诗", "output": "野寺疎钟万木秋，偶寻题处认名侯。官离南郡应闲暇，地胜东山想驻留。百醆浓醪成别梦，两行垂露澣羁愁。心知只有韦公在，更对真踪话旧游。"}
{"instruction": "写一首关于怀人、感怀、咏史、抒志、写景的五言唐诗", "output": "先生居处所，野烧几为灰。若有吟魂在，应随夜魄回。地宁销志气，天忍罪清才。古木霜风晚，江禽共宿来。"}
{"instruction": "写一首关于抒怀、哲理、思乡、月亮、生活、咏怀的五言古诗", "output": "浊水心易倾，明波兴初发。思逢海底人，乞取蚌中月。此兴若未谐，此心终不歇。"}
{"instruction": "写一首关于怀古、忠义、哲理、抒怀、隐士、月亮、云的五言古诗", "output": "孤云何其高，明月不可系。灼灼抱此心，与世自泾渭。释来从所欢，感乱亦歔欷。咨惟今之人，窃国未云耻。白首入吴市，秋风恐燕水。区区袁与曹，等是刺客耳。而我于其间，秉义不敢坠。袁音回衡飚，清义动幽邃。天心固难亮，吾独信所履。溶溶日间云，漠漠点寒砌。饥鼯堕苍瓦，澹薄公所憇。静然想英姿，孤怀亦差𢠢。（《道藏辑要》本明诸葛曦基辑《汉丞相诸葛忠武侯集》卷十二。）。"}
{"instruction": "写一首关于春景、孤独、相思、女子、蕙心、黄鹄的五言古诗", "output": "晴日暖珠箔，夭桃色正新。红粉青镜中，娟娟可怜嚬。君子在遐险，蕙心谁见珍。罗幕空掩昼，玉颜静移春。江瑟语幽独，再三情未申。黄鹄千里翅，芳音迟所因。"}
{"instruction": "写一首关于寺院生活、讲经、自然景物、禅意的五言唐诗", "output": "精舍买金开，流泉遶砌回。芰荷薰讲席，松柏映香台。法雨晴飞去，天花昼下来。谈玄殊未已，归骑夕阳催。"}
{"instruction": "写一首关于送别、思乡、友情、山水、苦吟、悼念的五言律诗", "output": "蜀道波不竭，巢乌出浪痕。松阴盖巫峡，雨色彻荆门。宿寺青山尽，归林彩服翻。苦吟怀冻馁，为吊浩然魂。"}
{"instruction": "写一首关于历史、哲理、抒怀、寓人、世道、圣贤的五言古诗", "output": "三季分战国，七雄成乱麻。王风何怨怒，世道终纷拏。至人洞玄象，高举凌紫霞。仲尼欲浮海，吾祖之流沙。圣贤共沦没，临岐胡咄嗟。"}
{"instruction": "写一首关于修道、哲理、自然、神仙的七言唐诗", "output": "向身方始出埃尘，造化功夫只在人。早使亢龙抛地网，岂知白虎出天真。绵绵有路谁留我，默默忘言自合神。击剑夜深归甚处，披星带月折麒麟。"}
{"instruction": "写一首关于思乡、山水、送别、乐府、近代曲辞的七言唐诗", "output": "峨嵋山下水如油，怜我心同不系舟。何日片帆离锦浦，櫂声齐唱发中流。"}
{"instruction": "写一首关于送别、官员赴任、山水、诗人雅趣的五言律诗", "output": "路长春欲尽，歌怨酒多酣。白社莲塘北，青袍桂水南。驿行盘鸟道，船宿避龙潭。真得诗人趣，烟霞处处谙。"}
{"instruction": "写一首关于养生、道家、修炼、生活、身体调理的五言古诗", "output": "行住坐卧处，手摩胁与肚，心腹通快时，两手肠下踞。踞之彻膀腰，背拳摩肾部。才觉力倦来，即使家人助。行之不厌频，昼夜无穷数，岁久积功成，渐入神仙路。（见明刻本朱存理辑《铁网珊瑚·书品》卷一。）（按：诗后题云：「干祐元年冬残腊暮，华阳焦上人尊师处传，杨凝式。」又附米友仁跋云：「右杨凝式书神仙起居法八行，臣米友仁鉴定真迹跋。」）。"}
{"instruction": "写一首关于秋思、怀乡、写景、抒情、乐府、近代曲辞的七言唐诗", "output": "鸣鞭秋色诗情远，拂匣寒花劒力多。籍通莲阙秋光遍，诗答蓬山晚思遥。青门日暖尘光动，紫陌花晴风色来。艳欺藤蔓莺无限，香压荆花蝶不飞。内史旧山空日暮，南朝古木向人秋。梦中乡信惊秋鴈，窗下林声带夜蝉。独向晓山知露湿，远临秋水爱云明。新河柳色千株暗，故国云帆万里归。一院绿钱童子拂，千竿青玉主人栽。露凝丹地初疑雨，烟著红楼半是霞。空门水定埃尘远，真偈金书世界稀。"}
{"instruction": "写一首关于送别、奉使、取书、拜觐、史官、采兰的五言唐诗", "output": "旧国才因地，当朝史命官。遗文征阙简，还思采芳兰。传发关门候，觞称邑里欢。早持京副入，旋伫洛书刊。"}
{"instruction": "写一首关于隐逸、高士、抒志、哲理、道义的五言古诗", "output": "高哉彼颜歜，逸气陵齐宣。道尊义不屈，士重王来前。荣禄安可诱，保和从自然。放情任所尚，长揖归山泉。"}
{"instruction": "写一首关于赠别、赞美、官吏、隐逸、山水的五言律诗", "output": "贤宰宰斯邑，政闻闾里间。都缘民讼少，长觉吏徒闲。帆落樽前浦，钟鸣枕上山。回舟却惆怅，数宿钓鱼湾。"}
{"instruction": "写一首关于怀旧、伤逝、故居、自然景物的七言唐诗", "output": "露浓烟重草萋萋，树映阑干柳拂堤。一院落花无客醉，半窗残月有莺啼。芳筵想像情难尽，故榭荒凉路欲迷。风景宛然人自改，却经门外马频嘶。"}
{"instruction": "写一首关于友情、女子、诗书、细腻风光、抒怀的七言唐诗", "output": "诗篇调态人皆有，细腻风光我独知。月夜咏花怜暗澹，雨朝题柳为敧垂。长教碧玉藏深处，总向红牋写自随。老大不能收拾得，与君闲似好男儿。"}
{"instruction": "写一首关于送别、友情、山水、隐逸、道家典故的七言唐诗", "output": "镜湖流水漾清波，狂客归舟逸兴多。山阴道士如相见，应写黄庭换白鹅。"}
{"instruction": "写一首关于送别、边塞、战争、友情、地理、碑刻的七言唐诗", "output": "西北正传烽候急，灵州共喜信臣居。从军尽是清才去，属郡无非大将除。新地进图移汉界，古城遗碣见蕃书。山川不异江湖景，宾馆常闻食有鱼。"}
{"instruction": "写一首关于伤春、闺怨、情感、春天、乐府、近代曲辞的唐诗", "output": "亭前春逐红英尽，舞态徘徊，细雨霏微，不放双眉时暂开。绿窗冷静芳音断，香印成灰，可奈情怀，欲睡朦胧入梦来。"}
{"instruction": "写一首关于羁旅、思乡、月亮、山水、夜行的五言唐诗", "output": "放溜出江口，回瞻松栝深。不知舟中月，更引湖间心。"}
{"instruction": "写一首关于思妇、征夫、爱情、帷帐、凤凰、春花、暮色的五言唐诗", "output": "巧绣双飞凤，朝朝伴下帷。春花那见照，暮色已频欺。欲卷思君处，将啼裛泪时。何年征戍客，传语报佳期。"}
{"instruction": "写一首关于隐逸、自然、思闲、山水、花开花落的五言唐诗", "output": "独来多任性，唯与白云期。深处花开尽，迟眠人不知。水流山暗处，风起月明时。望见南峰近，年年嬾更移。"}
{"instruction": "写一首关于修道、祛病、悟道、劝世、乐府、近代曲辞的七言唐诗", "output": "还丹入口身自轻，能销久病去祅精。贪爱自兹无所染，能改愚人世与情。"}
{"instruction": "写一首关于乱世归隐、安贫乐道、田园生活、抒怀的七言唐诗", "output": "从乱移家拟傍山，今来方办买山钱。九州有路休为客，百岁无愁即是仙。野叟竝田锄暮雨，溪禽同石立寒烟。他人似我还应少，如此安贫亦荷天。"}
{"instruction": "写一首关于感春、惜时、花开花落、自然变化的七言唐诗", "output": "辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环廻。"}
{"instruction": "写一首关于哲理、抒怀、求仕、寓人、生活、水的五言古诗", "output": "有客百愁侵，求鱼正在今。广川何渺漫，高岸几登临。风水宁相阻，烟霞岂惮深。不应同逐鹿，讵肯比从禽。结网非无力，忘筌自有心。永存芳饵在，伫立思沈沈。"}
{"instruction": "写一首关于隐逸、自然、夏日、物外之情的五言古诗", "output": "暂屏嚣尘累，言寻物外情。致逸心逾默，神幽体自轻。浦夏荷香满，田秋麦气清。讵假沧浪上，将濯楚臣缨。"}
{"instruction": "写一首关于失意、友情、惜时、感怀、月亮、花、春天的五言唐诗", "output": "有情天地内，多感是诗人。见月长怜夜，看花又惜春。愁为终日客，闲过少年身。寂寞正相对，笙歌满四隣。"}
{"instruction": "写一首关于羁旅、思乡、山水、民俗的五言唐诗", "output": "桂水春犹早，昭川日正西。虎当官道鬬，猿上驿楼啼。绳烂金沙井，松干乳洞梯。乡音殊可骇，仍有醉如泥。"}
{"instruction": "写一首关于美人、舞袖、音乐、芳态、抒情的七言唐诗", "output": "凤笙临槛不能吹，舞袖当筵亦自疑。唯有美人多意绪，解依芳态画双眉。"}
{"instruction": "", "output": "愚夫何所任，多病感君深。自谓青春壮，宁知白发侵。寝兴劳善祝，疎懒愧良箴。寂寞闻宫漏，那堪直夜心。"}
{"instruction": "写一首关于佛教、哲理、抒志、乐府、近代曲辞的五言唐诗", "output": "苦哉黑暗女，乐矣功德天。智者俱不受，愚夫纳二边。我奉能仁教，归依弥勒前。愿阐摩诃衍，成就那罗延。"}
{"instruction": "写一首关于怀古、咏史、忠良、神道、山庙的五言古诗", "output": "阴山临古道，古庙闭山碧。落日春草中，搴芳荐瑶席。明灵达精意，髣髴如不隔。岩雨神降时，回飙入松栢。常闻坑儒后，此地返秦璧。自古害忠良，神其辅宗祏。"}
{"instruction": "写一首关于隐逸、哲理、友情、山林、禅意的五言古诗", "output": "幼闻无生理，常欲观此身。心迹罕兼遂，[崎岖]多在尘。晚途归旧壑，偶与支公邻。导以微妙法，结为清净因。烦恼业顿舍，山林情转殷。朝来问疑义，夕话得清真。墨妙称古绝，词华惊世人。禅房闭虚静，花药连冬春。平石籍琴砚，落泉洒衣巾。欲知冥灭意，朝夕海鸥驯。"}
{"instruction": "写一首关于隐逸、山水、自然、哲理、明月、清溪的五言古诗", "output": "今日岩前坐，坐久烟云收。一道清谿冷，千寻碧嶂头。白云朝影静，明月夜光浮。身上无尘垢，心中那更忧。"}
{"instruction": "写一首关于哲理、养生、生活、忘情、道家思想的五言古诗", "output": "借问多寿翁，何方自修育。惟云顺所然，忘情学草木。始知世上术，劳苦化金玉。不见充所求，空闻肆耽欲。清和存王母，潜濩无乱黩。谁正好长生，此言堪佩服。"}
{"instruction": "写一首关于植物、咏物、春天、酒、春风的七言唐诗", "output": "婀娜枝香拂酒壶，向阳疑是不融酥。晚来嵬峨浑如醉，惟有春风独自扶。"}
{"instruction": "写一首关于隐逸、山水、友情、登临、寺楼、道情的五言唐诗", "output": "道情寄远岳，放旷临千仞。香路延绛驺，华泉写金印。日欹诸天近，雨过三华润。留客云外心，忘机松中韵。灵嘉早晚期，为布东山信。"}
{"instruction": "写一首关于友情、知音、山水隐逸、仕途失意的七言唐诗", "output": "紫陌尘多不可寻，南溪酒熟一披襟。山高昼枕石床隐，泉落夜窗烟树深。白首寻人嗟问计，青云无路觅知音。唯君怀抱安如水，他日门墙许醉吟。"}
{"instruction": "写一首关于佛理、哲理、抒怀、凡夫与佛性、平等施的五言唐诗", "output": "我是凡夫身，乐说真如理。为性不悭贪，常行平等施。凡夫事有为，佛智超生死。作佛作凡夫，一切自繇你。"}
{"instruction": "写一首关于闲居、园林、生活、自然、抒怀的五言唐诗", "output": "遇午归闲处，西庭敞四簷。高眠著琴枕，散帖检书签。印在休通客，山晴好卷帘。竹凉蝇少到，藤暗蝶争潜。晓鹊频惊喜，疎蝉不许拈。石苔生紫点，栏药吐红尖。虚坐诗情远，幽探道侣兼。所营尚胜地，虽俭复谁嫌。"}
{"instruction": "写一首关于闲适、自嘲、人生感悟、官场生活的七言唐诗", "output": "穷阴苍苍雪雰雰，雪深没胫泥埋轮。东家典钱归碍夜，南家贳米出凌晨。我独何者无此弊，复帐重衾暖若春。怕寒放嬾不肯动，日高眠足方频伸。瓶中有酒炉有炭，瓮中有饭庖有薪。奴温婢饱身晏起，致兹快活良有因。上无臯陶伯益廊庙材，的不能匡君辅国活生民。下无巢父许由箕颍操，又不能食薇饮水自苦辛。君不见南山悠悠多白云，又不见西京浩浩唯红尘。红尘闹热白云冷，好于冷热中间安置身。三年徼幸忝洛尹，两任优稳为商宾。非贤非愚非智慧，不贵不富不贱贫。冉冉老去过六十，腾腾闲来经七春。不知张韦与皇甫，私唤我作何如人。"}
{"instruction": "", "output": "浊暑忽已退，清宵未全长。晨釭耿残焰，宿合凝微香。喔喔鸡下树，辉辉日上梁。枕低茵席软，卧稳身入床。睡足景犹早，起初风乍凉。展张小屏幛，收拾生衣裳。还有惆怅事，迟迟未能忘。拂镜梳白发，可怜冰照霜。"}
{"instruction": "写一首关于园林、怀古、生活、自然、友情的五言律诗", "output": "古城连废地，规画自初心。眺出红亭址，裁成绿树林。竹欹丛岸势，池满到簷阴。暗草通溪远，闲花落院深。上帘新鷰入，抛叶小鱼沉。晚影移罇惜，残芳秉烛寻。风兰曳衣绣，露柳柫头簪。属咏聊题极，垂竿旋屈针。短桥多凭看，高堞几登临。漫厕宾阶末，无因和至音。"}
{"instruction": "写一首关于隐逸、抒怀、哲理、莼菜、菊花的五言唐诗", "output": "暂阻蓬莱阁，终为江海人。挥金应物理，拖玉岂吾身。羹煮秋莼滑，杯迎露菊新。赋诗分气象，佳句莫频频。"}
{"instruction": "写一首关于哲理、天命、乐府、近代曲辞的四言唐诗", "output": "厥不云乎，惟其惟时。上天所保，福禄不亏。"}
{"instruction": "写一首关于歌妓、情感、赠别、乐府、近代曲辞的七言唐诗", "output": "高髻云鬟宫样妆，春风一曲杜韦娘。司空见惯浑闲事，断尽苏州刺史肠。"}
{"instruction": "写一首关于女子、生活、乐府、近代曲辞、写花、牡丹的七言唐诗", "output": "五更窗下簇妆台，已怕堂前阿母催。满鸭香薰鹦鹉睡，隔帘灯照牡丹开。"}
{"instruction": "写一首关于医药、生活、哲理的五言唐诗", "output": "天门还治肺，地骨也医肝。心热黄芩妙，人参性不寒。"}
{"instruction": "写一首关于隐逸、生活、田园、抒志、渔舟的五言唐诗", "output": "无著复无求，平生不解愁。鬻蔬贫洁净，中酒病风流。旨趣陶山相，诗篇沈隐侯。小斋江色里，篱柱系渔舟。"}
{"instruction": "写一首关于感旧、伤怀、植物、草木、友情的七言绝句", "output": "刘家墙上花还发，李十门前草又春。处处伤心心始悟，多情不及少情人。"}
{"instruction": "写一首关于禅理、悟道、佛教、自然景象的唐诗", "output": "清风楼上赴官斋，此日平生眼豁开。方信普通年远事，不从葱岭带将来。"}
{"instruction": "写一首关于羁旅、思乡、山水、鹧鸪的五言唐诗", "output": "南归乘客櫂，道路免崎岖。江上经时节，船中听鹧鸪。春容含众岫，雨气泛平芜。落日停舟望，王维未有图。"}
{"instruction": "写一首关于送别、友情、思乡、写剑、写诗、生活、唐代官吏生活的五言唐诗", "output": "御札轸西陲，龙州出牧时。度关云作雪，挂栈水成澌。劒淬号猿岸，弓悬宿鹤枝。江灯混星斗，山木乱枪旗。锁库休秤药，开楼又见诗。无心陪宴集，吟苦忆京师。"}
{"instruction": "写一首关于春景、柳树、宫苑、自然、感怀的五言律诗", "output": "上苑闲游早，东风柳色轻。储胥遥掩映，池水隔微明。春至条偏弱，寒余叶未成。和烟变浓淡，转日异阴晴。不独芳菲好，还因雨露荣。行人望攀折，远翠暮愁生。"}
{"instruction": "写一首关于送别、友情、征途、思乡、乐府、近代曲辞的五言唐诗", "output": "羽檄飞未息，离情远近同。感君繇泛瑟，关我是征鸿。眇默归人尽，疎芜夜渡空。还期当岁晚，独在路行中。"}
{"instruction": "写一首关于孤影、秋夜、寺庙、感怀、写景的五言唐诗", "output": "金殿不胜秋，月斜石楼冷。谁是相顾人，褰帷吊孤影。"}
{"instruction": "写一首关于隐逸、友情、山水、思归、仕途的五言律诗", "output": "卑栖却得性，每与白云归。徇禄仍怀橘，看山免采薇。暮禽先去马，新月待开扉。霄汉时回首，知音青琐闱。"}
{"instruction": "写一首关于应制、科考、水、自然景观、恩泽的五言律诗", "output": "地脉寒来浅，恩波住后新。引将诸派水，别贮大都春。幽咽疏通处，清泠迸入辰。渐平连杏岸，旋阔映楼津。沙没迷行径，洲宽恣跃鳞。愿当舟檝便，一附济川人。"}
{"instruction": "写一首关于离别、冬景、山水、抒情的五言唐诗", "output": "穷阴初莽苍，离思渐氛氲。残雪午桥岸，斜阳伊水滨。"}
{"instruction": "写一首关于送别、隐逸、神仙、山川、乐府、近代曲辞的七言唐诗", "output": "羽客笙歌此地违，离筵数处白云飞。蓬莱阙下长相忆，桐柏山头去不归。"}
{"instruction": "写一首关于人生感慨、友情、时光流逝的七言唐诗", "output": "昨是儿童今是翁，人间日月急如风。常闻欲向沧江去，除我无人与子同。"}
{"instruction": "写一首关于品茶、咏物、生活、赞美、自然的五言古诗", "output": "暖吹入春园，新芽竞粲然。才教鹰觜拆，未放雪花妍。荷杖青林下，携筐旭景前。孕灵资雨露，钟秀自山川。碾后香弥远，烹来色更香。名随土地贵，味逐水泉迁。力藉流黄暖，形模紫笋圆。正当钻柳火，遥想涌金泉。任道时新物，须依古法煎。轻瓯浮绿乳，孤灶散余烟。甘荠非予匹，宫槐让我先。竹孤空冉冉，荷弱谩田田。解渴消残酒，清神感夜眠。十浆何足馈，百榼尽堪捐。采撷唯忧晚，营求不计钱。任公因焙显，陆氏有经传。爱甚真成癖，尝多合得仙。亭台虚静处，风月艳阳天。自可临泉石，何妨杂管弦。东山似蒙顶，愿得从诸贤。"}
