{"instruction": "写一首[五言律诗] 要求4句 主题为: 怀古、思乡、巫山、楚王、宋玉", "output": "昨夜巫山下，猨声梦里长。桃花飞绿水，三月下瞿塘。雨色风吹去，南行拂楚王。高丘怀宋玉，访古一沾裳。"}
{"instruction": "写一首[五言古诗] 要求4句 主题为: 农事、丰年、自然、节气", "output": "己卯到，高处田苗好。春初虽乏水，秋夏连江浩。楚鲁受其灾，吴会蒙恩造。其年皆丰稔，种作偏宜早。"}
{"instruction": "写一首[五言律诗] 要求4句 主题为: 官场生活、秋日、自省、友情", "output": "晚沐金仙宇，迎秋白帝祠。轩裳烦吏职，风物动心期。清镜开尘匣，华簪指发丝。南宫有高步，岁晏岂磷缁。"}
{"instruction": "写一首[七言绝句] 要求2句 主题为: 送别、友情、思乡", "output": "闻君欲去潜销骨，一夜暗添新白头。明朝别后应肠断，独櫂破船归到州。"}
{"instruction": "写一首[五言律诗] 要求4句 主题为: 边塞、战争、思乡、月亮", "output": "塞虏乘秋下，天兵出汉家。将军分虎竹，战士卧龙沙。边月随弓影，胡霜拂劒花。玉关殊未入，少妇莫长嗟。"}
{"instruction": "写一首[五言古诗] 要求6句 主题为: 思乡、哀怨、神话传说、湘妃、自然景观", "output": "南巡竟不返，帝子怨逾积。万里丧蛾眉，潇湘水空碧。冥冥荒山下，古庙收贞魄。乔木深青春，清光满瑶席。搴芳徒有荐，灵意殊脉脉。玉佩不可亲，裴回烟波夕。"}
{"instruction": "写一首[七言绝句] 要求2句 主题为: 咏物、山水画、文人风流", "output": "小山破体闲支策，落日梨花照空壁。诗堪记室妬风流，画与将军作勍敌。"}
{"instruction": "写一首[五言律诗] 要求8句 主题为: 旅途、友情、思乡、山水", "output": "千里独游日，有怀谁与同。言过细阳令，一遇郎陵公。清节迈多士，斯文传古风。闾阎知俗变，原野识年丰。吾道方在此，前程殊未穷。江天经岘北，客思满巴东。梦渚夕愁远，山丘晴望通。应嗟出处异，流荡楚云中。"}
{"instruction": "写一首[五言律诗] 要求4句 主题为: 隐逸、山水、清泉、避世心境", "output": "太虚悬畏景，古木蔽清阴。爰有泉堪挹，闲思日可寻。来闻鸣滴滴，照竦碧沈沈。几脉成溪壑，何人测浅深。澄时无一物，分处厉千林。净溉灵根药，凉浮玉翅禽。饮疑蠲宿疾，见自失烦襟。僧共云前濑，龙和月下吟。叠光轻吹动，彻底晓霞侵。不用频游去，令君少进心。"}
{"instruction": "写一首[七言绝句] 要求2句 主题为: 思乡、月亮、愁绪", "output": "天海相连无尽处，梦魂来往尚应难。谁言南海无霜雪，试向愁人两鬓看。"}
{"instruction": "写一首[五言古诗] 要求8句 主题为: 山水奇险、感怀、幽思、修身", "output": "屑珠泻潺湲，裂玉何威瓌。若调千瑟弦，未果一曲谐。古骇毛发栗，险惊视听乖。二老皆劲骨，风趋缘欹崖。地远有余美，我游采弃怀。乘时幸勤鉴，前恨多幽霾。弱力谢刚健，蹇策贵安排。始知随事静，何必当夕斋。"}
{"instruction": "写一首[五言律诗] 要求4句 主题为: 送别、佛教、山水、行旅", "output": "羡师游五顶，乞食值年丰。去去谁为侣，栖栖力已充。浊河高岸拆，衰草古城空。必到华严寺，凭师问辨公。"}
{"instruction": "写一首[五言古诗] 要求4句 主题为: 感物伤时、人生无常、植物、哲理", "output": "萋萋结绿枝，晔晔垂朱英。常恐零露降，不得全其生。叹息聊自思，此生岂我情。昔我未生时，谁者令我萌。弃置勿重陈，委化何足惊。"}
{"instruction": "写一首[七言律诗] 要求4句 主题为: 友情、仕途、山水、怀远", "output": "汉朝共许贾生贤，迁谪还应是宿缘。仰德多时方会面，拜兄何暇更论年。嵩山晴色来城里，洛水寒光出岸边。清景早朝吟丽思，题诗应费益州牋。"}
{"instruction": "写一首[五言律诗] 要求4句 主题为: 隐逸生活、佛寺、自然景致、静谧心境", "output": "栖息消心象，簷楹溢艳阳。帘栊兰露落，邻里柳林凉。高阁过空谷，孤竿隔古冈。潭庐同淡荡，髣髴复芬芳。"}
{"instruction": "写一首[五言律诗] 要求4句 主题为: 友情、送别、惜别、春天", "output": "黄绶在腰下，知君非旅行。将书报旧里，留褐与诸生。赠别尽沽酒，惜欢多出城。春风济水上，候吏听车声。"}
{"instruction": "写一首[五言律诗] 要求4句 主题为: 禅意、超脱、寺院生活、世路", "output": "禅空心已寂，世路任多岐。到院客长见，闭关人不知。寺喧听讲绝，厨远送斋迟。墙外洛阳道，东西无尽时。"}
{"instruction": "写一首[五言古诗] 要求6句 主题为: 奢华生活、富贵炫耀、家庭排场", "output": "园中花自早，不信外无花。良人未朝去，先出登香车。□□五□轮，满城闻呕哑。侍儿衣各别，头上金雀多。祗是一家人，路人疑千家。过后香满陌，直到春日斜。今朝且可怜，莫问久如何。"}
{"instruction": "写一首[五言律诗] 要求4句 主题为: 友情、送别、思乡、雪景", "output": "天涯长恋亲，阙下独伤春。拟住还求己，须归不为身。临岐仍犯雪，挂席始离尘。共泣东风别，同为沧海人。"}
{"instruction": "写一首[五言古诗] 要求6句 主题为: 自然景象、农耕丰收、祈福感恩", "output": "玄言始开阐，云雾上升天。叆叇垂下布，驶雨徧山园。百草俱滋茂，五谷皆熟田。自非慈福力，岂感乐丰年，"}
{"instruction": "写一首[七言绝句] 要求4句 主题为: 田园风光、春日行吟、离愁", "output": "萋萋麦陇杏花风，好是行春野望中。日暮不辞停五马，鸳鸯飞去绿江空。"}
{"instruction": "写一首[七言绝句] 要求2句 主题为: 宫怨、怀古、失宠、植物", "output": "鱼藻宫中锁翠娥，先皇行处不曾过。如今池底休铺锦，菱角鸡头积渐多。"}
{"instruction": "写一首[五言律诗] 要求4句 主题为: 咏物、祥瑞、自然意象、云", "output": "瑞云千里映，祥辉四望新。随风乱鸟翅，泛水结鱼鳞。布叶疑临夏，开花讵待春。愿得承嘉景，无令掩桂轮。"}
{"instruction": "写一首[五言古诗] 要求6句 主题为: 惜时、励志、治学、人生哲理", "output": "业广因功苦，拳拳志士心。九流难酌挹，四海易消沉。对景嗟移晷，窥园讵改阴。三冬劳聚学，驷景重兼金。刺股情方励，偷光思益深。再中如可冀，终嗣绝编音。"}
{"instruction": "写一首[七言律诗] 要求4句 主题为: 爱情、忠贞、鸟类、自然风光", "output": "双浮双浴傍苔矶，蓼浦兰臯绣帐帏。长羡鹭鸶能洁白，不随㶉𫛶鬬毛衣。霞侵绿渚香衾暖，楼倚青云殿瓦飞。应笑随阳沙漠雁，洞庭烟暖又思归。"}
{"instruction": "写一首[七言古诗] 要求6句 主题为: 咏物、赞美、织锦、仙人", "output": "李白李贺遗机杼，散在人间不知处。闻君收在芙蓉江，日鬬鲛人织秋浦。金梭劄劄文离离，吴姬越女羞上机。鸳鸯浴烟鸾凤飞，澄江晓映余霞辉。仙人手持玉刀尺，寸寸酬君珠与璧。裁作霞裳何处披，紫皇殿里深难觅。"}
{"instruction": "写一首[五言律诗] 要求4句 主题为: 隐逸、闲适、道院生活、修身养性", "output": "梓泽成新致，金丹有旧情。挂冠朝睡足，隐几暮江清。药圃分轻绿，松窗起细声。养高宁厌病，默坐对诸生。"}
{"instruction": "写一首[七言律诗] 要求4句 主题为: 友情、送别、思乡、仕途", "output": "青溪烟雨九华山，乱后应同梦寐间。万里分飞休掩袂，两旬相见且开颜。君依宰相貉蝉贵，我恋王门鬓髪斑。为谢伏波筵上客，几时金印拟西还。"}
{"instruction": "写一首[七言律诗] 要求4句 主题为: 孤洁、隐逸、自然、兴亡之思", "output": "暖傍渔船睡不惊，可怜孤洁似华亭。晚来湾浦冲平碧，晴过汀洲拂浅青。翡翠静中修羽翼，鸳鸯闲处事仪形。何如飞入汉宫里，留与兴亡作典经。"}
{"instruction": "写一首[五言绝句] 要求2句 主题为: 秋夜、思乡、月亮、羁旅", "output": "旅鴈迎风度，阶翻月露华。砧声鸣夜永，江上几多家。"}
{"instruction": "写一首[五言古诗] 要求4句 主题为: 感叹时光流逝、人生衰老、成长与暮年", "output": "前年种桃核，今岁成花树。去岁新婴儿，今年已学步。但惊物长成，不觉身衰暮。去矣欲何如，少年留不住。因书今日意，徧寄诸亲故。壮岁不欢娱，长年当悔悟。"}
{"instruction": "写一首[五言律诗] 要求4句 主题为: 哀悼、挽歌、离别、寒景", "output": "彩仗清晨出，非同齿胄时。愁烟锁平甸，朔吹绕寒枝。楚客来何补，缑山去莫追。回瞻飞盖处，掩袂不胜悲。"}
{"instruction": "写一首[五言律诗] 要求4句 主题为: 闲居、春景、隐逸、离别", "output": "行药至石壁，东风变萌芽。主人门外绿，小隐湖中花。时物堪独往，春帆宜别家。辞君向沧海，烂熳从天涯。"}
{"instruction": "写一首[五言律诗] 要求8句 主题为: 思乡、行旅、山水、离别", "output": "问我将何去？清晨溯越溪。翠微县宿雨，丹壑饮晴霓。树影捎云密，藤阴覆水低。潮回出浦驶，洲转望乡迷。人意长怀北，江行日向西。破颜看鹊喜，拭泪听猿嗁/。骨肉初分爱，亲朋忽解携。路遥魂欲断，身辱理能齐。畴日三山意，于兹万绪暌。金陵有仙馆，"}
{"instruction": "写一首[五言律诗] 要求4句 主题为: 行旅、赞美、山水、友情", "output": "马首见盐亭，高山拥县青。云溪花淡淡，春郭水泠泠。全蜀多名士，严家聚德星。长歌意无极，好为老夫听。"}
{"instruction": "写一首[五言绝句] 要求2句 主题为: 仙草、道家、炼丹、自然灵性", "output": "造化紫河草，不及草仙娥。能伏飞流药，大道知也么。"}
{"instruction": "写一首[七言律诗] 要求4句 主题为: 寂寥、流年、小雪、自遣", "output": "征西府里日西斜，独试新炉自煮茶。篱菊尽来低覆水，塞鸿飞去远连霞。寂寥小雪闲中过，斑驳轻霜鬓上加。算得流年无奈处，莫将诗句祝苍华。"}
{"instruction": "写一首[五言律诗] 要求4句 主题为: 送别、友情、春天、渡口离别", "output": "少年初带印，汾上又经过。芳草归时徧，情人故郡多。禁钟春雨细，宫树野烟和。相望东桥别，微风起夕波。"}
{"instruction": "写一首[五言绝句] 要求2句 主题为: 怨情、弃妇、月亮", "output": "自从君弃妾，憔悴不羞人。唯余坏粉泪，未免映衫匀。"}
{"instruction": "写一首[七言古诗] 要求4句 主题为: 战乱流离、友情、民生疾苦", "output": "君行君文天合知，见君如此我兴悲。秪残三口兵戈后，才到孤村雨雪时。著卧衣裳难办洗，旋求粮食莫供炊。地𬬻不暖柴枝湿，犹把蒙求授小儿。"}
{"instruction": "写一首[五言律诗] 要求4句 主题为: 咏物、燕子、感时、仕途失意", "output": "每岁同辛苦，看人似有情。乱飞春得意，幽语夜闻声。整羽庄姜恨，回身汉后轻。豪家足金弹，不用污雕楹。"}
{"instruction": "写一首[五言律诗] 要求4句 主题为: 友情、送别、月亮、山水", "output": "迢遰南康路，清辉得使君。虎符秋领俗，鹓署早辞群。地远仍连戍，城严本带军。傍江低槛月，当岭满牕云。境胜闾阎间，天清水陆分。和诗将惠政，颂述九衢闻。"}
{"instruction": "写一首[七言绝句] 要求2句 主题为: 友情、宫廷、春夜宴饮", "output": "蓬莱阙下是天家，上路新回白鼻䯄。急管昼催平乐酒，春衣夜宿杜陵花。"}
{"instruction": "写一首[七言律诗] 要求4句 主题为: 送别、失意、友情、春愁", "output": "行行杯酒莫辞频，怨叹劳歌两未伸。汉帝后宫犹识字，楚王前殿更无人。年深旅舍衣裳敝，潮打村田活计贫。百岁都来多几日，不堪相别又伤春。"}
{"instruction": "写一首[七言律诗] 要求4句 主题为: 友情、思念、山水、贬谪", "output": "此心曾与木兰舟，直到天南潮水头。隔岭篇章来华岳，出关书信过泷流。峰悬驿路残云断，海浸城根老树秋。一夕瘴烟风卷尽，月明初上浪西楼。"}
{"instruction": "写一首[五言古诗] 要求6句 主题为: 官场升迁、贤能举荐、河岳襟带、仁风德化", "output": "天卿小冢宰，道大名亦大。丑正在权臣，建旟千里外。楚山俯江汉，汴水连谯沛。两持方伯珪，再转诸侯盖。恬淡轻黜陟，优游邈千载。乾象变台衡，群贤尽交泰。聿徕股肱郡，河岳"}
{"instruction": "写一首[七言律诗] 要求4句 主题为: 思乡、羁旅、鹧鸪声、山水行路难", "output": "落照苍茫秋草明，鹧鸪啼处远人行。正穿诘曲崎岖路，更听钩辀格磔声。曾泊桂江深岸雨，亦于梅岭阻归程。此时为尔肠千断，乞放今宵白发生。"}
{"instruction": "写一首[五言律诗] 要求4句 主题为: 边塞、战乱、归乡、孤独", "output": "云州三万骑，南走疾飞鹰。回碛星低雁，孤城月伴僧。敲关通汉节，倾府守河冰。无处论边事，归溪夜结罾。"}
{"instruction": "写一首[五言律诗] 要求4句 主题为: 岁末、思乡、战乱、还京", "output": "江城无宿雪，风物易为春。酒美消磨日，梅香著莫人。老吟穷景象，多难损精神。渐有还京望，绵州减战尘。"}
{"instruction": "写一首[五言律诗] 要求4句 主题为: 隐逸、思友、山寺、月亮、植物", "output": "高高山顶寺，更有最高人。定起松鸣屋，吟圆月上身。云藏三伏热，水散百溪津。曾乞兰花供，无书又过春。"}
{"instruction": "写一首[五言绝句] 要求2句 主题为: 思乡、秋天、植物、愁思", "output": "江上草茎枯，茎枯叶复焦。那堪芳意尽，夜夜没寒潮。"}
{"instruction": "写一首[七言绝句] 要求2句 主题为: 春景、怀人、钱塘、柳树", "output": "西邻年少问东邻，柳岸花隄几处新。昨夜雨多春水阔，隔江桃叶唤何人。"}
{"instruction": "写一首[五言律诗] 要求4句 主题为: 隐逸生活、友情、秋景、田园", "output": "飘然随钓艇，云水是天涯。红叶下荒井，碧梧侵古槎。醉收陶令菊，贫卖邵平瓜。更有相期处，南篱一树花。"}
{"instruction": "写一首[五言律诗] 要求4句 主题为: 送别、友情、山水、清幽", "output": "廉问帝难人，朝庭辍重臣。入山初有雪，登路正无尘。去国鸣驺缓，经云住斾频。千峰与万木，清听雨情新。"}
{"instruction": "写一首[五言古诗] 要求6句 主题为: 哲理、工匠智慧、水险、器械、坚毅品格", "output": "箭飞峡中水，锯立峡中石。峡与水为隘，水与石相击。𣸣为生险艰，声发甚霹雳。三老航一叶，百丈空千尺。苍黄徒尔为，倏忽何可测。篙之小难制，戙之独有力。猗嗟戙之为，彬彬坚且直。有如用武人，森森矗戈戟。有如敢言士，落落吐胸臆。拯危居坦夷，济险免兢惕。志彼哲匠心，俾其来者识。"}
{"instruction": "写一首[五言律诗] 要求4句 主题为: 邻里交往、隐逸生活、田园风光", "output": "篱落能相近，渔樵偶复同。苔封三径绝，溪向数家通。犬吠寒烟里，鵶鸣夕照中。时因杖藜次，相访竹林东。"}
{"instruction": "写一首[七言绝句] 要求2句 主题为: 思乡、友情、美人、讽刺", "output": "家近红蕖曲水滨，全家罗袜起秋尘。莫将越客千丝网，网得西施别赠人。"}
{"instruction": "写一首[七言古诗] 要求6句 主题为: 离别、思念、情感、凤凰、月亮", "output": "紫鸾黄鹄虽别离，一举千里何难追。犹闻啼风与叫月，流连断续令人悲。赋情更有深缱绻，碧甃千寻尚为浅。蟾蜍正向清夜流，蛱蝶须教堕丝罥。莫道断丝不可续，丹穴凤凰胶不远。莫道流水不回波，海上两潮长自返。"}
{"instruction": "写一首[七言绝句] 要求2句 主题为: 游仙、思慕、神话、自然", "output": "海上桃花千树开，麻姑一去不知来。辽东老鹤应慵惰，教探桑田便不回。"}
{"instruction": "写一首[五言古诗] 要求2句 主题为: 思乡、感时、人生短暂", "output": "流景一何速，年华不可追。解佩安所赠，怨咽空自悲。"}
{"instruction": "写一首[七言绝句] 要求2句 主题为: 失落、动物、思念同群", "output": "祝融南去万重云，清啸无因更一闻。莫遣碧江通箭道，不教肠断忆同群。"}
{"instruction": "写一首[五言律诗] 要求4句 主题为: 春风、自然、时序、仙境", "output": "青帝使和气，吹嘘万国中。发生宁有异，先后自难同。辇草不消力，岩花应费功。年年三十骑，飘入玉蟾宫。"}
{"instruction": "写一首[五言绝句] 要求2句 主题为: 闲趣、自然、鸥鸟、田园风光", "output": "乍依菱蔓聚，尽向芦花灭。更喜好风来，数片翻晴雪。"}
{"instruction": "写一首[七言绝句] 要求2句 主题为: 建功立业、弓箭、秋原、少年意气", "output": "家本清河住五城，须凭弓箭得功名。等闲飞鞚秋原上，独向寒云试射声。"}
{"instruction": "写一首[五言律诗] 要求4句 主题为: 思乡、旅途、月亮、自然风光", "output": "古木闽州道，驱羸落照间。投村碍野水，问店隔荒山。身事几时了，蓬飘何日闲。看花滞南国，乡月十湾环。"}
{"instruction": "写一首[五言律诗] 要求4句 主题为: 友情、相思、重逢、夏景", "output": "一别同袍友，相思已十年。长安多在客，久病忽闻蝉。骤雨才沾地，阴云不徧天。微凉堪话旧，移榻晚风前。"}
{"instruction": "写一首[五言古诗] 要求4句 主题为: 落日、山景、自然、怀古", "output": "裴回空山下，晼晚残阳落。圆影过峰峦，半规入林薄。余光澈群岫，乱彩分重壑。石镜共澄明，岩光同照灼。栖禽去杳杳，夕烟生漠漠。此境谁复知，独怀谢康乐。"}
{"instruction": "写一首[五言古诗] 要求4句 主题为: 星辰、道教、宇宙、灾异", "output": "太阴光玉纬，精魄育群生。青桂黄华辅，郁罗保素灵。毛头分怪状，彗尾或潜经。舍次流灾房，斋修洞香冥。"}
{"instruction": "写一首[五言律诗] 要求4句 主题为: 隐逸、禅意、高龄僧人、月亮", "output": "独住无人处，松龛岳色侵。僧中九十腊，云外一生心。白发垂不剃，青眸笑转深。犹能指孤月，为我暂开襟。"}
{"instruction": "写一首[七言绝句] 要求2句 主题为: 思乡、友情、梦境、竹子", "output": "入君旅梦来千里，闭我幽魂欲二年。莫忘平生行坐处，后堂阶下竹丛前。"}
{"instruction": "写一首[五言律诗] 要求4句 主题为: 除夜、时光流转、迎春、节令", "output": "今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。"}
{"instruction": "写一首[五言古诗] 要求8句 主题为: 女子复仇、侠义、乐府、英雄气概", "output": "西门秦氏女，秀色如琼花。手挥白杨刀，清昼杀讐家。罗袖洒赤血，英声凌紫霞。直上西山去，关吏相邀遮。壻为燕国王，身被诏狱加。犯刑若履虎，不畏落爪牙。素颈未及断，摧眉伏泥沙。金鸡忽放赦，大辟得宽赊。何慙聂政姊，万古共惊嗟。"}
{"instruction": "写一首[五言律诗] 要求4句 主题为: 送别、友情、离愁、宦游", "output": "屡别容华改，长愁意绪微。义将私爱隔，情与故人归。薄宦无时赏，劳生有事机。离魂今夕梦，先绕旧林飞。"}
{"instruction": "写一首[七言绝句] 要求2句 主题为: 隐逸、山水、菖花、春日", "output": "石上谿荪发紫茸，碧山幽蔼水溶溶。菖花定是无人见，春日惟应羽客逢。"}
{"instruction": "写一首[七言绝句] 要求2句 主题为: 送别、美人、音乐、南国", "output": "绣衣奔命去情多，南国佳人敛翠娥。曾向教坊听国乐，为君重唱盛丛歌。"}
{"instruction": "写一首[五言古诗] 要求4句 主题为: 军旅、征途、边塞、山川", "output": "小年弄文墨，不识戎旅难。一朝事鞞鼓，策马度涂山。涂山横地轴，万里留荒服。悠悠征斾远，𬴂骖一何速。流月挥金戈，惊风折寒木。行闻汉飞将，还向臯兰宿。"}
{"instruction": "写一首[五言乐府诗] 要求2句 主题为: 爱情、女子、感怀", "output": "碧玉上宫妓，出入千花林。珠被玳瑁床，感郎情意深。"}
{"instruction": "写一首[七言律诗] 要求4句 主题为: 思乡、感时、禅意、登高", "output": "高寺上方无不见，天涯行客思迢迢。西江帆挂东风急，夏口城衔楚塞遥。沙渚渔归多湿网，桑林蚕后尽空条。感时叹物寻僧话，惟向禅心得寂寥。"}
{"instruction": "写一首[五言绝句] 要求2句 主题为: 思乡、思念亲人、乐府、送别", "output": "辽阳望河县，白首无由见。海上珊瑚枝，年年寄春燕。"}
{"instruction": "写一首[七言绝句] 要求2句 主题为: 羁旅、思乡、月亮、孤舟", "output": "萧萧落叶送残秋，寂寞寒波急暝流。今夜不知何处泊，断猨晴月引孤舟。"}
{"instruction": "写一首[七言绝句] 要求2句 主题为: 怀人、山水、春景", "output": "柳阴春岭鸟新啼，暖色浓烟深处迷。如恨往来人不见，水声呦咽出花溪。"}
{"instruction": "写一首[五言律诗] 要求4句 主题为: 思乡、秋天、江海、离别", "output": "朱绂临秦望，皇华赴洛桥。文章南渡越，书奏北归朝。树入江云尽，城衔海月遥。秋风将客思，川上晚萧萧。"}
{"instruction": "写一首[七言律诗] 要求4句 主题为: 春景、思乡、水乡、怀古", "output": "万派争流雨过时，晚来春静更逶迤。轻鸥散遶夫差国，远树微分夏禹祠。青岸渐平濡柳带，旧溪应暖负莼丝。风鬟倚檝谁家子，愁看鸳鸯望所之。"}
{"instruction": "写一首[七言律诗] 要求4句 主题为: 贵游生活、春日宴乐、富贵气象", "output": "贵游多爱向深春，到处香凝数里尘。红杏花开连锦障，绿杨阴合拂朱轮。凤凰尊畔飞金盏，丝竹声中醉玉人。日暮垂鞭共归去，西园宾客附龙鳞。"}
{"instruction": "写一首[五言律诗] 要求4句 主题为: 祥瑞、德政、云、颂圣", "output": "郁郁复纷纷，青霄干吕云。色令天下见，候向管中分。远覆无人境，遥彰有德君。瑞容惊不散，冥感信稀闻。湛露羞依草，南风耻带薰。恭惟汉武帝，余烈尚氛氲。"}
{"instruction": "写一首[五言律诗] 要求4句 主题为: 归隐生活、自然景色、友情、夏雨", "output": "雷响风仍急，人归鸟亦还。乱云方至水，骤雨已喧山。田鼠依林上，池鱼戏草间。因兹屏埃雾，一咏一开颜。"}
{"instruction": "写一首[五言古诗] 要求6句 主题为: 夜闻歌声、孤独、月亮、女子、悲情", "output": "夜泊鹦鹉洲，江月秋澄澈。邻船有歌者，发词堪愁绝。歌罢继以泣，泣声通复咽。寻声见其人，有妇颜如雪。独倚帆樯立，娉婷十七八。夜泪如真珠，双双堕明月。借问谁家妇，歌泣何凄切。一问一沾襟，低眉终不说。"}
{"instruction": "写一首[五言律诗] 要求4句 主题为: 思念友人、忧民、自然灾异", "output": "放朝还不报，半路蹋泥归。雨惯曾无节，雷频自失威。见墙生菌徧，忧麦作蛾飞。岁晚偏萧索，谁当救晋饥。"}
{"instruction": "写一首[七言乐府诗] 要求2句 主题为: 春愁、美人、花落", "output": "洛阳梨花落如霰，河阳桃叶生复齐。坐恐玉楼春欲尽，红绵粉絮裛妆啼。"}
{"instruction": "写一首[七言绝句] 要求2句 主题为: 怀旧、伤逝、荒宅、秋天", "output": "不语凄凉无限情，荒堦行尽又重行。昔年住此何人在，满地槐花秋草生。"}
{"instruction": "写一首[五言律诗] 要求4句 主题为: 怀古、悲叹、诗人命运、野火", "output": "夜郎归未老，醉死此江边。葬阙官家礼，诗残乐府篇。游魂应到蜀，小碣岂旌贤。身没犹何罪，遗坟野火燃。"}
{"instruction": "写一首[五言律诗] 要求4句 主题为: 友情酬答、仕途失意、江天景象", "output": "云雨俱行罢，江天已洞开。炎氛霁后灭，边绪望中来。作骥君垂耳，为鱼我曝鳃。更怜湘水赋，还是洛阳才。"}
{"instruction": "写一首[唐诗] 要求2句 主题为: 丹道、真假、离合、隐喻", "output": "真假两般元字，金公所料重迷。凡铅纵与岳山齐，不肯假与金妻。听说真铅住处，他家跳在深溪。两情恩爱事因媒，义重争向东西。"}
{"instruction": "写一首[五言律诗] 要求4句 主题为: 春日、美人、梦境、思恋", "output": "妾家巫峡阳，罗幌寝兰堂。晓日临窗久，春风引梦长。落钗仍挂鬓，微汗欲消黄。纵使朦胧觉，魂犹逐楚王。"}
{"instruction": "写一首[七言律诗] 要求4句 主题为: 感时伤老、羁旅、市井生活", "output": "菊芳沙渚残花少，柳过秋风坠叶疎。堤绕门津喧井市，路交村陌混樵渔。畏冲生客呼童仆，欲指潮痕问里闾。非为掩身羞白发，自缘多病喜肩舆。"}
{"instruction": "写一首[五言古诗] 要求8句 主题为: 隐逸生活、田园、友情、自然景物", "output": "余适欲锄瓜，倚锄听叩门。鸣驺导骢马，常从夹朱轩。穷巷正传呼，故人傥相存。携手追凉风，放心望乾坤。蔼蔼帝王州，宫观一何繁。林端出绮道，殿顶摇华幡。素怀在青山，若值白云屯。回风城西雨，返景原上村。前酌盈尊酒，往往闻清言。黄鹂啭深木，朱槿照中园。犹羡松下客，石上闻清猿。"}
{"instruction": "写一首[七言律诗] 要求4句 主题为: 友情、战乱、思念、怀才不遇", "output": "洛阳才子旧交知，别后干戈积咏思。百战市朝千里梦，三年风月几篇诗。山高鴈断音书绝，谷背莺寒变化迟。会待路宁归得去，酒楼渔浦重相期。"}
{"instruction": "写一首[七言绝句] 要求2句 主题为: 闲适、自省、人生感慨", "output": "甘心七十且酣歌，自算平生幸已多。不似香山白居士，晚将心地著禅魔。"}
{"instruction": "写一首[五言律诗] 要求4句 主题为: 纳凉、隐逸、山水、思友", "output": "林间求适意，池上得清飙。稍稍斜回檝，时时一度桥。水光壁际动，山影浪中摇。不见李元礼，神仙何处要。"}
{"instruction": "写一首[七言律诗] 要求4句 主题为: 思乡、怀古、清明节、人生感慨", "output": "朝来新火起新烟，湖色春光净客船。绣羽衔花他自得，红颜骑竹我无缘。胡童结束还难有，楚女腰肢亦可怜。不见定王城旧处，长怀贾傅井依然。虚沾焦举为寒食，实藉严君卖卜钱。钟鼎山林各天性，浊醪粗饭任吾年。"}
{"instruction": "写一首[五言律诗] 要求4句 主题为: 官场、友情、酬唱、仕途", "output": "解巾侍云陛，三命早为郎。复以雕龙彩，旋归振鹭行。玉书期养素，金印已怀黄。兹夕南宫咏，遐情媿不忘。"}
{"instruction": "写一首[五言律诗] 要求4句 主题为: 隐逸、忘机、山水、厌官", "output": "何事东南客，忘机一钓竿。酒香开瓮老，湖色对门寒。向郭青山送，临池白鸟看。见君能浪迹，予亦厌微官。"}
{"instruction": "写一首[五言绝句] 要求2句 主题为: 思乡、友情、孤独、雨夜", "output": "荆台兰渚客，寥落共含情。空馆相思夜，孤灯照雨声。"}
{"instruction": "写一首[五言律诗] 要求4句 主题为: 冬景、节气、水始冰、清冷、洁白", "output": "南池寒色动，北陆岁阴生。薄薄流澌聚，漓漓翠潋平。暗沾霜稍厚，回照日还轻。乳窦悬残滴，湘流减恨声。"}
{"instruction": "写一首[五言律诗] 要求4句 主题为: 送别、友情、杨柳、思乡", "output": "斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。"}
{"instruction": "写一首[五言古诗] 要求6句 主题为: 友情、送别、边塞、功业", "output": "犬戎废东献，汉使驰西极。长策问酋渠，猜阻自夷殛。容髪徂边岁，旌裘敝海色。五年一见家，妻子不相识。武库兵犹动，金方事未息。远图待才智，苦节输筋力。脱刀赠分手，书带加餐食。知君万里侯，立功在异域。"}
{"instruction": "写一首[七言律诗] 要求4句 主题为: 宴饮、友情、闲适生活、杨柳、落日", "output": "佐幕临戎旌斾间，五营无事万家闲。风吹杨柳渐拂地，日映楼台欲下山。绮席昼开留上客，朱门半掩拟重关。当时不敢辞先醉，误逐群公倒载还。"}
{"instruction": "写一首[五言古诗] 要求8句 主题为: 战争、忧国、民生、山川险阻", "output": "丁亥岁云暮，西山事甲兵。赢粮匝邛道，荷戟争羗城。严冬阴风劲，穷岫泄云生。昏噎无昼夜，羽檄复相惊。拳跼竞万仞，崩危走九冥。籍籍峰壑里，哀哀冰雪行。圣人御宇宙，闻道泰阶平。肉食谋何失，藜藿缅纵横。"}
{"instruction": "写一首[五言律诗] 要求4句 主题为: 赏月、友情、楼阁、自然景观", "output": "此夜年年月，偏宜此地逢。近看江水浅，遥辨雪山重。万井金花肃，千林玉露浓。不唯楼上思，飞盖亦陪从。"}
{"instruction": "写一首[五言古诗] 要求8句 主题为: 宴乐、治国、春景、音乐、群臣聚会", "output": "芳岁肇佳节，物华当仲春。乾坤既昭泰，烟景含氤氲。德浅荷玄贶，乐成思治人。前庭列钟鼓，广殿延群臣。八卦随舞意，五音转曲新。顾非咸池奏，庶协南风熏。式宴礼所重，浃欢情必均。同和谅在兹，万国希可亲。"}
{"instruction": "写一首[五言律诗] 要求4句 主题为: 哀悼、师友、山水、诗僧", "output": "吾师诗匠者，真个碧云流。争得梁太子，重为文选楼。锦江新冢树，婺女旧山秋。欲去焚香礼，啼猨峡阻修。"}
{"instruction": "写一首[五言律诗] 要求4句 主题为: 离别、思人、秋天、乐府", "output": "凉风已袅袅，露重木兰枝。独上高楼望，行人远不知。轻寒入洞户，明月满秋池。燕去鸿方至，年年是别离。"}
{"instruction": "写一首[七言绝句] 要求4句 主题为: 送别、友情、思乡、山水", "output": "津头云雨暗湘山，迁客离忧楚地颜。遥送扁舟安陆郡，天边何处穆陵关。"}
{"instruction": "写一首[七言绝句] 要求2句 主题为: 羁旅、思乡、月亮、秋天", "output": "月落乌啼霜满天，江枫渔父对愁眠。姑苏城外寒山寺，夜半钟声到客船。"}
{"instruction": "写一首[五言古诗] 要求4句 主题为: 独酌、隐逸、人生感慨", "output": "酒熟无客来，因成独酌谣。人间老黄绮，地上散松乔。忽忽醒还醉，悠悠暮复朝。残年多少在，尽付此中销。"}
{"instruction": "写一首[五言律诗] 要求4句 主题为: 隐逸、友情、自然、文人雅趣", "output": "野步爱江滨，江僧得见频。新文无古集，往事有清尘。松竹寒时雨，池塘胜处春。定应云雨内，陶谢是前身。"}
{"instruction": "写一首[五言律诗] 要求4句 主题为: 送别、思乡、友情、山水", "output": "归客爱鸣榔，南征忆旧乡。江山追宋玉，云雨忆荆王。醉里宜城近，歌中郢路长。怜君从此去，日夕望三湘。"}
{"instruction": "写一首[五言律诗] 要求4句 主题为: 建功立业、忠君报国、战争、英雄", "output": "世人多恃武，何者是真雄。欲灭黄巾贼，须凭黑矟公。指星忧国计，望气识天风。明日凌云上，期君第一功。"}
{"instruction": "写一首[五言律诗] 要求4句 主题为: 登高、雨中望远、山水、友情", "output": "微雨侵晚阳，连山半藏碧。林端陟香榭，云外迟来客。孤村凝片烟，去水生远白。但隹川原趣，不觉城池夕。更喜眼中人，清光渐咫尺。"}
{"instruction": "写一首[五言绝句] 要求2句 主题为: 自然、风、声音、夜晚", "output": "猎蕙微风远，飘弦唳一声。林梢鸣淅沥，松径夜凄清。"}
{"instruction": "写一首[五言律诗] 要求4句 主题为: 怀人、秋夜、思乡、隐逸", "output": "春城带病别，秋塞见除书。况是神仙吏，仍非尘土居。河风吹鸟迥，岳雨滴桐疎。坐阁驰思夕，沙东凉月虚。"}
{"instruction": "写一首[五言绝句] 要求2句 主题为: 都市生活、权贵、道路、繁华景象", "output": "朱门暎绿杨，双阙抵通庄。玉珮声逾远，红尘犹自香。"}
{"instruction": "写一首[五言古诗] 要求4句 主题为: 兄弟情谊、志向、鹤、赠诗", "output": "令弟佐宣城，赠余琴谿鹤。谓言天涯雪，忽向窗前落。白玉为毛衣，黄金不肯博。背风振六翮，对舞临山阁。顾我如有情，长鸣似相托。何当驾此物，与尔腾寥廓。"}
{"instruction": "写一首[七言绝句] 要求2句 主题为: 宫廷生活、乐府、月亮、舞蹈", "output": "朝元阁上山风起，夜听霓裳玉露寒。宫女月中更替立，黄金梯滑竝行难。"}
{"instruction": "写一首[七言绝句] 要求4句 主题为: 仙凡之变、悲苦、山中隐逸、动物", "output": "昔为仙子今为虎，流落阴崖足风雨。更将斑毳被余身，千载空山万般苦。"}
{"instruction": "写一首[五言律诗] 要求4句 主题为: 友情、送别、行旅、秋天", "output": "少年兼柱史，东至旧徐州。远属平津阁，前驱博望侯。向营淮水满，吹角楚天秋。客梦依依处，寒山对白楼。"}
{"instruction": "写一首[七言绝句] 要求2句 主题为: 战争、冤魂、边塞、悲愤", "output": "龙鬬雌雄势已分，山崩鬼哭恨将军。黄河直北千余里，冤气苍茫成黑云。"}
{"instruction": "写一首[五言绝句] 要求2句 主题为: 感时、伤逝、饮酒、夕阳", "output": "莫话伤心事，投春满鬓霜。殷勤共尊酒，今岁只残阳。"}
{"instruction": "写一首[七言律诗] 要求4句 主题为: 官场失意、闲居生活、自适、春山", "output": "青衫脱下便狂歌，种薤栽莎𣃁古坡。野客相逢添酒病，春山暂上著诗魔。亦知官罢贫还甚，且喜闲来睡得多。欲与九衢亲故别，明朝拄杖始经过。"}
{"instruction": "写一首[五言律诗] 要求4句 主题为: 思乡、时光流逝、蝉鸣、感怀身世", "output": "火云初似灭，晓角欲微清。故国行千里，新蝉忽数声。时行仍髣髴，度日更分明。不敢频倾耳，唯忧白发生。"}
{"instruction": "写一首[七言律诗] 要求4句 主题为: 漂泊、思乡、鸿雁、边塞", "output": "万里衔芦别故乡，云飞水宿向潇湘。数声孤枕堪垂泪，几处高楼欲断肠。度日翩翩斜避影，临风一一直成行。年年辛苦来衡岳，羽翼摧残陇塞霜。"}
{"instruction": "写一首[五言绝句] 要求2句 主题为: 送别、思乡、白发、春草", "output": "别离非一处，此处最伤情。白发将春草，相随日日生。"}
{"instruction": "写一首[七言律诗] 要求4句 主题为: 隐逸、佛禅、山水、植物", "output": "遍寻真迹蹑莓苔，世事全抛不忍回。上界不知何处去，西天移向此间来。岩前芍药师亲种，岭上青松佛手栽。更有一般人不见，白莲花向半天开。"}
{"instruction": "写一首[五言律诗] 要求4句 主题为: 思乡、登高、冬天、亲情", "output": "高楼临古岸，野步晚来登。江水因寒落，山云为雪凝。远村虽入望，危槛不堪凭。亲老未归去，乡愁徒自兴。"}
{"instruction": "写一首[五言律诗] 要求4句 主题为: 节令、女子、春日装饰", "output": "暖日傍帘晓，浓春开箧红。钗斜穿彩燕，罗薄翦春虫。巧著金刀力，寒侵玉指风。娉婷何处戴，山鬓绿成藂。"}
{"instruction": "写一首[五言律诗] 要求4句 主题为: 友情、植物、赏花、抒怀", "output": "上国庭前草，移来汉水浔。朱门虽易地，玉树有余阴。艳彩凝还泛，清香绝复寻。光华童子佩，柔软美人心。惜晚含远思，赏幽空独吟。寄言知音者，一奏风中琴。"}
{"instruction": "写一首[五言律诗] 要求4句 主题为: 送别、友情、德行、月亮", "output": "大名掩诸古，独断无不适。德遂天下宗，官为幕中客。骊山浮云散，灞岸零雨夕。请业非远期，圆光再生魄。"}
{"instruction": "写一首[七言古诗] 要求6句 主题为: 哲理、仕途、劝慰、生活", "output": "王夫子，送君为一尉，东南三千五百里。道途虽远位虽卑，月俸犹堪活妻子。男儿口读古人书，束带敛手来从事。近将徇禄给一家，远则行道佐时理。行道佐时须待命，委身下位无为耻。命苟未来且求食，官无卑高及远迩。男儿上既未能济天下，下又不至饥寒死。吾观九品至一品，其间气味都相似。紫绶朱绂青布衫，颜色不同而已矣。王夫子，别有一事欲劝君，遇酒逢春且欢喜。"}
{"instruction": "写一首[七言律诗] 要求4句 主题为: 送别、友情、仙境、岁月流逝", "output": "昔日尝闻公主第，今时变作列仙家。池傍坐客穿丛筿，树下游人扫落花。雨雪长疑向函谷，山泉直似到流沙。君还洛邑分明记，此处同来阅岁华。"}
{"instruction": "写一首[五言律诗] 要求4句 主题为: 伤时、故国之思、战乱、历史兴衰", "output": "洛阳昔陷没，胡马犯潼关。天子初愁思，都人惨别颜。清笳去宫阙，翠盖出关山。故老仍流涕，龙髯幸再攀。"}
{"instruction": "写一首[五言律诗] 要求4句 主题为: 思乡、秋思、月亮、孤寂", "output": "檐月惊残梦，浮凉满夏衾。蟏蛸低户网，萤火度墙阴。炉暗灯光短，床空帐影深。此时相望久，高树忆横岑。"}
{"instruction": "写一首[七言绝句] 要求2句 主题为: 友情、怀旧、文人雅趣", "output": "僧外闲吟乐最清，年登八十丧南荆。风骚作者为商确，道去碧云争几程。"}
{"instruction": "写一首[七言古诗] 要求5句 主题为: 时光飞逝、人生无常、伤怀、历史兴亡", "output": "兔走鸟飞不相见，人事依稀速如电。王母夭桃一度开，玉楼红粉千回变。车驰马走咸阳道，石家旧宅空荒草。秋雨无情不惜花，芙蓉一一惊香倒。劝君莫谩栽荆棘，秦皇虚费驱山力。英风一去更无言，白骨沈埋暮山碧。"}
{"instruction": "写一首[五言律诗] 要求4句 主题为: 悲秋、登高望远、雨景、植物", "output": "楼雨沾云幔，山寒著水城。径添沙面出，湍减石棱生。菊蘂凄疎放，松林驻远情。滂沱朱槛湿，万虑傍簷楹。"}
{"instruction": "写一首[七言律诗] 要求4句 主题为: 禅意、修行、山水、师承", "output": "五老峰前相遇时，两无言语只扬眉。南宗北祖皆如此，天上人间更问谁。山衲静披云片片，铁刀凉削鬓丝丝。闲吟莫学汤从事，抛却袈裟负本师。"}
{"instruction": "写一首[七言律诗] 要求4句 主题为: 友情、回忆、禅意、月亮", "output": "蟋蟀灯前话旧游，师经几夏我经秋。金陵市合月光里，甘露门开峰朵头。晴眺远帆飞入海，夜禅阴火吐当楼。相看未得东归去，满壁寒涛泻白鸥。"}
{"instruction": "写一首[五言排律] 要求8句 主题为: 臣子、治国、才德、仕途感慨", "output": "风俗登淳古，君臣挹大庭。深沈谋九德，密勿契千龄。独立调元气，清心豁窅冥。本枝连帝系，长策冠生灵。傅说明殷道，萧何律汉刑。钧衡持国柄，柱石总朝经。隐轸江山藻，氛氲鼎鼐铭。兴中皆白雪，身外"}
{"instruction": "写一首[五言古诗] 要求5句 主题为: 隐逸、送别、自然、高士生活", "output": "短松鹤不巢，高石云不栖。君今潇湘去，意与云鹤齐。力买奇险地，手开清浅溪。身披薜荔衣，山陟莓苔梯。一卷冰雪文，避俗常自携。"}
{"instruction": "写一首[五言古诗] 要求4句 主题为: 佛教、禅意、生死、师承", "output": "百千万亿偈，共他勿交涉。所以那老人，密传与迦叶。吾师得此法，不论劫不劫。去矣不可留，无踪若为蹑。"}
{"instruction": "写一首[五言古诗] 要求4句 主题为: 春游、相思、爱情、自然风光", "output": "游童苏合带，倡女蒲葵扇。初日映城时，相思忽相见。褰裳踏露草，理鬓回花面。薄暮不同归，留情此芳甸。"}
{"instruction": "写一首[七言律诗] 要求4句 主题为: 自谦、文人雅趣、避世隐逸、知音赏识", "output": "耻将官业竞前途，自爱篇章古不如。一炷香新开道院，数坊人聚避朝车。纵游藉草花垂酒，闲卧临窗燕拂书。唯有明公赏新句，秋风不敢忆鲈鱼。"}
{"instruction": "写一首[五言律诗] 要求4句 主题为: 哀悼、荣宠、贤德、夫妻双逝", "output": "鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀荣今共尽，凄怆杜陵田。"}
{"instruction": "写一首[五言古诗] 要求4句 主题为: 思乡、友情、月亮、送别", "output": "我看岳西云，君看岳北月。长怀燕城南，相送十里别。别来千余日，日日忆不歇。远寄一纸书，数字论白发。"}
{"instruction": "写一首[五言古诗] 要求6句 主题为: 哲理、修行、劝诫、水、愚行", "output": "东阳海水清，水清复见底。灵源流法泉，斫水刀而痕。我见顽愚士，灯心拄须弥。寸樵煮大海，足抹大地石，蒸沙成饭无，磨甎将为镜。说食终不饱，直须著力行。恢恢大丈夫，堂堂六尺土。枉死埋冢下，可惜孤标物，"}
{"instruction": "写一首[七言古诗] 要求4句 主题为: 咏物、感怀、牡丹、乐府", "output": "莲枝未长秦蘅老，走马驮金𣃁春草。水灌香泥却月盆，一夜绿房迎白晓。美人醉语园中烟，晚华已散蝶又阑。梁王老去罗衣在，拂袖风吹蜀国弦。归霞帔拖蜀帐昏，嫣红落粉罢承恩。檀郎谢女眠何处，楼台月明燕夜语。"}
{"instruction": "写一首[五言古诗] 要求4句 主题为: 隐逸、道家思想、神仙、生死", "output": "南华源道宗，玄远故不测。动与造化游，静合太和息。放旷生死外，逍遥神明域。况乃资九丹，轻举归太极。"}
{"instruction": "写一首[七言绝句] 要求2句 主题为: 游仙、道观、玉女、闲情", "output": "彤阁钟鸣碧鹭飞，皇君催熨紫霞衣。丹房玉女心慵甚，贪看投壶不肯归。"}
{"instruction": "写一首[五言绝句] 要求2句 主题为: 思乡、边塞、昭君出塞、乐府", "output": "厌践冰霜域，嗟为边塞人。思从汉南猎，一见汉家尘。"}
{"instruction": "写一首[七言绝句] 要求4句 主题为: 思乡、离别、山水、旅途", "output": "万水千山音信希，空劳魂梦到京畿。漫天岭上频回首，不见虞封泪满衣。"}
{"instruction": "写一首[五言律诗] 要求4句 主题为: 送别、边塞、军旅、思乡", "output": "关山今不掩，军候鸟先知。大汉嫖姚入，乌孙部曲随。高旌天外驻，寒角月中吹。归到长安第，花应再满枝。"}
{"instruction": "写一首[五言律诗] 要求4句 主题为: 怀古、哀思、宫怨、乐府", "output": "金阁惜分香，铅华不重妆。空余歌舞地，犹是为君王。哀弦调已绝，艳曲不须长。共看西陵暮，秋烟起白杨。"}
{"instruction": "写一首[五言律诗] 要求4句 主题为: 隐逸生活、茶事、自然景致、幽居", "output": "茗地曲隈回，野行多缭绕。向阳就中密，背涧差还少。遥盘云髻慢，乱簇香篝小。何处好幽期，满岩春露晓。"}
{"instruction": "写一首[五言古诗] 要求4句 主题为: 哀悼、生命短暂、死亡、碑铭", "output": "回也寔夭折，贾生亦脆促。今复哀若人，危光迅风烛。夜台沦清镜，穷尘埋结绿。何以赠下泉，生刍唯一束。"}
{"instruction": "写一首[五言绝句] 要求2句 主题为: 怀人、哀悼、文人", "output": "八韵与五字，俱为时所先。幽魂应自慰，李白墓相连。"}
{"instruction": "写一首[五言律诗] 要求4句 主题为: 历史兴衰、怀古、帝王", "output": "骊山绝望幸，花萼罢登临。地下无朝烛，人间有赐金。鼎湖龙去远，银海雁飞深。万岁蓬莱日，长悬旧羽林。"}
{"instruction": "写一首[五言律诗] 要求4句 主题为: 才子、科举、寂寞、后进、交情", "output": "圣朝殊汉令，才子少登科。每见先鸣早，常惊后进多。独居方寂寞，相对觉蹉跎。不是通家旧，频劳文举过。"}
{"instruction": "写一首[五言古诗] 要求6句 主题为: 伤怀、悼亡、寒霜、孤雁、人生离别", "output": "晨起凌严霜，恸哭临素帷。驾言百里涂，恻怆复何为。昨者仕公府，属城常载驰。出门无所忧，返室亦熙熙。今者掩筠扉，但闻童稚悲。丈夫须出入，顾尔内无依。衔恨已酸骨，何况苦寒时。单车路萧条，廻首长逶迟。飘风忽截野，嘹唳雁起飞。昔时同往路，独往今讵知。"}
{"instruction": "写一首[七言律诗] 要求4句 主题为: 思友、仕途感慨、春景", "output": "看看潘鬓二毛生，昨日林梢又转莺。欲对春风忘世虑，敢言尊酒召时英。假中西阁应无事，筵上南威幸有情。不得车公终不乐，已教红袖出门迎。"}
{"instruction": "写一首[七言绝句] 要求3句 主题为: 悼亡、悲乐古今、月桂、江桃", "output": "一枝月桂和烟秀，万树江桃带雨红。且醉尊前休怅望，古来悲乐与今同。"}
{"instruction": "写一首[五言古诗] 要求8句 主题为: 农民生活、贫苦、社会现实、自省", "output": "田家少闲月，五月人倍忙。夜来南风起，小麦覆陇黄。妇姑荷箪食，童穉携壶浆。相随饷田去，丁壮在南冈。足蒸暑土气，背灼炎天光。力尽不知热，但惜夏日长。复有贫妇人，抱子在其傍。右手秉遗穗，左臂悬敝筐。听其相顾言，闻者为悲伤。家田输税尽，拾此充饥肠。今我何功德，曾不事农桑。吏禄三百石，岁晏有余粮。念此私自媿尽日不能忘。"}
{"instruction": "写一首[七言律诗] 要求4句 主题为: 咏物、牡丹、思乡、讽喻", "output": "北地花开南地风，寄根还与客心同。群芳尽怯千般态，几醉能消一番红。举世秪将华胜实，真禅元喻色为空。近年明主思王道，不许新栽满六宫。"}
{"instruction": "写一首[五言律诗] 要求4句 主题为: 应制、颂圣、雪景、丰年", "output": "寒更玉漏催，晓色御前开。泱漭云阴积，氤氲风雪廻。山知银作瓮，宫见璧成台。欲验丰年象，飘摇仙藻来。"}
{"instruction": "写一首[五言律诗] 要求4句 主题为: 友情、思旧、人生感慨", "output": "何处难忘酒，天涯话旧情。青云俱不达，白发递相惊。二十年前别，三千里外行。此时无一醆，何以叙平生。"}
{"instruction": "写一首[五言律诗] 要求4句 主题为: 隐居生活、田园风光、人情世态", "output": "南北如仙境，东西似画图。园飞青啄木，簷挂白蜘蛛。邻叟教修废，牛童与纳租。寄言来往客，不用问荣枯。"}
{"instruction": "写一首[五言律诗] 要求4句 主题为: 远望、思乡、海洋、异域", "output": "苍茫空泛日，四顾绝人烟。半浸中华岸，旁通异域船。岛间应有国，波外恐无天。欲作乘槎客，翻愁去隔年。"}
{"instruction": "写一首[五言绝句] 要求2句 主题为: 哀悼、友情、音乐、怀念", "output": "一览断金集，载悲埋玉人。牙弦千古绝，珠泪万行新。"}
{"instruction": "写一首[五言律诗] 要求4句 主题为: 送别、思乡、秋天、友情", "output": "妖烽昨日静，故里近嵩丘。楚月摇归梦，江枫见早秋。乡心无远道，北信减离忧。禅子还无事，辞君买沃州。"}
{"instruction": "写一首[五言律诗] 要求4句 主题为: 送别、思乡、清明、亲情", "output": "钟鼓喧离室，车徒促夜装。晓榆新变火，轻柳暗飞霜。转镜看华髪，传杯话故乡。每嫌儿女泪，今日自沾裳。"}
{"instruction": "写一首[五言古诗] 要求4句 主题为: 游子、岁寒、行役、悲年运", "output": "霁雪舒长野，寒云半幽谷。严风振枯条，猨啼抱冰木。所嗟游宦子，少小荷天禄。前程未云至，凄怆对车仆。岁寒成咏歌，日暮栖林朴。不惮行险道，空悲年运促。"}
{"instruction": "写一首[五言古诗] 要求4句 主题为: 哲理、人生、影与身", "output": "以影观他影，以身观我身。身影何处昵？身共影何亲？身行影你伴，身住影为邻。身影百年外，相看一聚尘。"}
{"instruction": "写一首[五言古诗] 要求4句 主题为: 知音、古意、清雅、惭愧", "output": "美如仙鼎金，清如纤手琴。孙登啸一声，缥缈不可寻。但觉神洋洋，如入三昧林。释手复在手，古意深复深。惭无英琼瑶，何以酬知音。"}
{"instruction": "写一首[五言律诗] 要求4句 主题为: 送别、友情、江水、思念远方", "output": "越井人南去，湘川水北流。江边数杯酒，海内一孤舟。岭峤同仙客，京华"}
{"instruction": "写一首[五言律诗] 要求4句 主题为: 思乡、节令、田园、杜鹃", "output": "江南寒食早，二月杜鹃鸣。日暖山初绿，春寒雨欲晴。浴蚕当社日，改火待清明。更喜瓜田好，令人忆邵平。"}
{"instruction": "写一首[七言绝句] 要求2句 主题为: 怀古、思乡、城市与自然对比", "output": "马嘶九陌年年苦，人语千门日日新。唯有终南寂无事，寒光不入帝乡尘。"}
{"instruction": "写一首[五言古诗] 要求6句 主题为: 仕途感慨、知止足、朝堂生活", "output": "栉沐事朝谒，中门初动关。盛服去尚早，假寐须臾间。钟声发东寺，夜色藏南山。停骖待五漏，人马同时闲。高星粲金粟，落月沈玉环。出门向关路，坦坦无阻艰。始出里北闬，稍转市西阛。晨烛照朝服，紫烂复朱殷。由来朝廷士，一入多不还。因循掷白日，积渐凋朱颜。青云已难致，碧落安能攀。但且知止足，尚可销忧患。"}
{"instruction": "写一首[五言律诗] 要求4句 主题为: 怀古、哀怨、乐府、铜雀台", "output": "日斜漳浦望，风起邺台寒。玉座平生晚，金尊妓吹阑。舞余依帐泣，歌罢向陵看。萧索松风暮，愁烟入井阑。"}
{"instruction": "写一首[七言绝句] 要求2句 主题为: 送别、友情、春景", "output": "渭曲春光无远近，池阳谷口倍芳菲。官舍村桥来几日，残花寥落待君归。"}
{"instruction": "写一首[五言古诗] 要求6句 主题为: 思乡、闺怨、月亮、征人", "output": "秋月临高城，城中管弦思。离人堂上愁，稚子阶前戏。出门复暎户，望望青丝骑。行人过欲尽，狂夫终不至。左右寂无言，相看共垂泪。"}
{"instruction": "写一首[五言律诗] 要求4句 主题为: 送别、友情、思归、行旅", "output": "叶下山边路，行人见自悲。夜寒逢雪处，日暖到村时。语少心常苦，愁深醉自迟。囗囗囗囗囗，羡有幕中期。"}
{"instruction": "写一首[五言律诗] 要求4句 主题为: 友情、重逢、离别、人生", "output": "四年不相见，相见复何为。握手言未毕，却令伤别离。升堂还驻马，酌醴便呼儿。语嘿自相对，安用傍人知。"}
{"instruction": "写一首[七言绝句] 要求2句 主题为: 惆怅、借月抒怀、人生感慨", "output": "埽花虽恨夜来雨，把酒却怜晴后寒。吴质谩言愁得病，当时犹不凭阑干。"}
{"instruction": "写一首[七言律诗] 要求4句 主题为: 送别、友情、边塞、贤才", "output": "渥洼龙种散云时，千里繁花乍别离。中有重臣承霈泽，外无轻虏犯旌旗。山川自与郊坰合，帐幕时因水草移。敢谢亲贤得琼玉，仲宣能赋亦能诗。"}
{"instruction": "写一首[七言律诗] 要求4句 主题为: 送别、童年才俊、师生情、科举", "output": "杏花坛上授书时，不废中庭趂蝶飞。暗写五经收部秩，初年七岁著衫衣。秋堂白发先生别，古巷青襟旧伴归。独向凤城持荐表，万人丛里有光辉。"}
